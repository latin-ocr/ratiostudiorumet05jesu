74 Ratio studiorum et institutiones scholasticae Societatis Jesu II

Neque obstat, quod in Declaratione dicitur D: „Si talis esset
rerum status in aliquo Collegio vel Vniuersitate Societatis, Vt
secundo quoque anno inchoare melius videretur, vel aliquanto

‚k .post quartum, de consensu 1 Generalis vel Prouincialis fieri pot-

erit, quod magis conuenire experimento comperietur.“ Non obstat,
inquam, tum quia aliud est generalem legem condere, aliud cum
aliquo Collegio dispensare, de qua dispensatione loquuntur Con-
stitutiones: tum quia dicunt: „Aliquanto post quartum annum.“
Quod ex proprietate verborum paucos significat menseS, non an-
num integrum.

2. Quia Vsus Oollegij Romani vltra viginti octo annos satis
docuit, quatuor annos sufficere etiam ad doctrinae excellentiam
comparandam nostris auditoribus, si ingenio non careant, quales
multi ex Collegio Romano per hos annos prodiere.

3. Si quintus annus conceditur, paulo post petent et sex-
tum3 sunt enim praeceptores in suis inuentis amplificandis natu-
raliter profusi, et ampliato tempore in multis, plusquam opor-
tet, volent morari, congestis undique materijs ad suas quaestiones
locupletandas. Quare iretur in infinitum: argumento est Eborens.
Collegium, contentum aliquando quadriennio, et duobus Scholasti-
cis Doctoribus: deinde ad ampliorem splendorem additus est ter-
tius Doctor Scholasticus: tum extendi coepit Theologiae curri-
culum in partem quinti anni; nunc integrum petunt annum
quintum.

4. Si in quinquennium Theologia extrahatur, vel toto eo
tempore audient nostri, vel non. Si audient, nihil incommodius
Societati, tum propter iacturam magnam valetudiniS, quae vix
sufficit quadriennio, praesertim Transalpinis in Italia degentibus,

‚tum 1 propter longum taedium eorum etiam, qui bene valent,

tum quia ob penuriam operariorum vix quatuor annos habere
possunt, nec habere poterunt crescente quotidie numero Collegio-
rum, et multis iam senescentibus, tum quia est praeter Vsum
omnium Academiarum, excepta sola fortasse Conimbricensi. Sin
quatuor tantum annis audiant studiosi, Praeceptores vero Theo-
logicas quaestiones partiantur in quinque annos, frequenter acci—
det priuari auditores primarijs aliquot materijs, quas per se non
sine magno labore, copia librorum et otio possunt consequi, etiam
egregio qui sint ingenio, nisi priuatim rescribere velint, quae
alij audiendo exceperunt: id quod multo laboriosius est, quam
audire in scholis. Huc accedit, paucis exceptis, qui designantur

