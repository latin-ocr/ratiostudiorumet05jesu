R. st. 1586. Commentariolus. 37

aliquam videremur iurati in verba magistri; tum quia Constitutio-
num 4. Part. cap. 5. sequi iubemur doctrinam securiorem ac magis
approbatam, qualis est quidem S. Thomae Theologia in quam
plurimis, non tamen in omnibus, siquidem eius quaedam, paucae
licet, sententiae discrepant vel a loquendi modo Sanctorum Pa-
trum, vel a communiore veterum recentiorumve Theologorum
schola, cum praesertim ex occasione nouarum haereseon excogi-
tata sint a Catholicis Doctoribus pleraque non minus haereticis
confutandis idonea, quam quae S. Thomas suppeditat3 in quibus
alijsque id genus par est Doctores alios anteferre. Huc accedit,
nonnunquam, si non omnes, aliquos tamen illustres Theologos
sua quaedam munijsse rationibus nihilo infirmioribus, aliquando
etiam melioribus, quam quae S. Thomae suam persuasere senten-
tiam. Atque in ijs non apparet, cur aliqua Nostris non sit con-
cedenda libertas, ob publicam etiam Ecclesiae vtilitatem, cui si
tam egregios foetus aliorum Religiosorum ac Doctorum ingenia
pepererunt, aequum non videtur, vt ea facultas Nostris penitus
interdicatur in rebus minime lubricis, et in quibus satis ampla
materies patere videtur ingenijs. Quocirca nec primae methodi
nimia libertas, nec alterius immodica seueritas placuit, Ι sed po-
stremae atque intermediae temperamentum, nimirum vt, positis
aliquot in genere decretis, quaedam deinde speciatim vel de-
finirentur, vel relinquerentur libera, ex ijs etiam, quae S. Thomas
definit.

Verum in hac etiam intermedia methodo pertractanda non
minus, quam in extremis confutandis laboratum est, siquidem
cum illa opiniones aliquas esse velit liberas, alias vero definiat,
idque vel generalibus praeceptis eas comprehendendo, vel expresse
designando, haec tota res quinque fere modis variari posse vide-
batur. Quorum primus occurrebat, vt tam liberae, quam defini-
tae sententiae partim explicite traderentur, partim generali qua-
dam lege notarentur. Alter, vt definitae particulatim designa-
rentur3 liberae vero generaliter quaedam, quaedam speciatim.
Tertius, vt liberarum explicita fieret enumeratio, definitarum
vero explicita partim, partim generalis. Quartus, vt liberae per-
censerentur distincte, definitae vniuersim comprehenderentur.
Nouissimus, vt definitio enucleate descenderet ad singulas, liber-
tas autem communi aliquo praecepto subsisteret. Horum tandem
modorum tertius visus est optimus. primus enim, secundus et
Vltimus vno praecipue laborant incommodo, quod liberas vel

. 19.

