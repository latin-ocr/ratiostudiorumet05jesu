R. st. 1586. Commentariolus. 57

„Item nullum priuari sufficientibus auxilijs ad salutem.“]
—- Contra eos, qui praestituunt certam peccatorum mensuram,
post quam tollunt Diuinum auxilium.

„Item praedestinari, non esse in nostra potestate.“] —- Con-
tra aliquos, qui id docent, quamuis negent praedestinationis causam
ex nobis. Item alia huiusmodi, de quibus aut grauiter dis·
putari solet, aut turpiter errari. Quocirca putandum non
est, [ijs nihil aliud doceri, quam loquendi, seu res explicandi
modum.

„Aliae denique nihilo magis dignae etc.“] — Primum,!
quod accidisse diceret aliquia haec placuisse sex Patribus, a qui-
bus compilata sunt, infirmum per se est, nisi aliunde roboretur.
Hoc enim genus cauillationis in omnes leges et hominum deli-
berationes posset intendi, si quid valeret. Deinde eorum, quae
acta sunt, rationes satis firmae redditae videntum et illa fuerit
satis, quod definitum nihil est, nisi quod S. Thomas docet, vel
communior Theologorum schola. In liberis vero seligendiS, ob
causas ante memoratas, non tam spectata fuit materiae leuitas,
ob quam plura debuissent opinantium arbitrijs indulgeri, quam
autorum rationumque momenta; quae cum nihilo minus in alio-
rum, quam in S. Thomae sententias inclinant, in ijs se S. Thomae
alligari aegerrime ferrent non pauci. Eam ob rem, si in vllis, in ijs
potissimum sententiis fuit toleranda libertas. Postremo testati sunt
non semel sex Patres deputati, nec voluisse se, nec potuisse propo-
sitiones omnes vel definiendas, vel liberas designare: idcirco
optare se, vt, si quae aliae huiusmodi occurrant Professoribus alijs,
eas proponant. Neque vero, si ab illis, vel ab alijs non poterunt
omnia comprehendi, praetermittenda sunt quam plurima, quae
commode possunt. Nec enim legislatores definire possunt casus
omnes fortuitos, nec medicinae autores morbos vniuersos, neque
rei nauticae scriptores omnia pericula; prudenter tamen, quae-
cunque potuere, complexi sunt.

Illud vero non dissimulandum, ex locis S. Thomae obscuri-

oribus longe plura primum fuisse hic 1 exposita a Patribus depu- . .

tatis, qui tamen postea, multis recisiS, pauca retinuere, tum ne
horum multitudo videretur onerosa: tum quo minus de suo appo-

nerent, magis integro S. Thoma relicto liberis ingeniorum exer-
citationibus.

