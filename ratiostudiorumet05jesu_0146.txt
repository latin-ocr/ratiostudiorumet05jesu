ιι. 179.

p. 18¹».

130 Ratio studiorum et institutiones scholasticae Societatis Jesu II

 

trina Aristotelis sequenda est.“ —— Huic Constitutioni vix potest
satisfieri, nisi Nostri strenue conentur Aristotelem bene inter-
pretari: qua in re non optime audimus, quod, Aristotelis contextu
posthabito, in cogitationibus et inuentis nostris pene euanescimUS.
Quodsi plus operae in textu enarrando poneretur, esset Nostrorum
Philosophia maioris apud externos auctoritatis, et tutior in pu-
blicis disputationibuS, et solidior, cum magna pars argumentorum
ex textu depromatur. Videas nonnunquam longas texi quae-
stiones, quibus tamen, si uarij textus hinc inde collati auferantur,
vix aliquid modicum superfuturum sit: tanta vero distantium
textuum coaceruatione opus non esset, si Aristotelis sententiae
suis quaeque locis exponerentur, seruato autoris ordine, qui ad
intelligentiam Ι maxime confert3 memoriam quoque et securitatem
affert, cum antecedentia et subsequentia obseruata fuerint3 secus,
si paucula quaedam verba a reliquo contextu auulsa ac nuda per
se perpendantur. Eam ad rem conferet non parum, si Professo-
res et Scholastici ipsum Aristotelis textum ferant in Scholam.
Et primo Professor praelegat prima quaeque verba praesentis
lectionis, explicata breuiter continuatione cum praecedentibus.
Secundo memoriter praesentis textus sententiam indicet. Ter-
tio, si textus sit paulo perplexior, descendat ad aliquam con-
structionem verborum, grauiter tamen, vt discipuli Aristotelicae
phrasi consuescant, et vna aliqua fere interpretatione, quae
optima videatur, contentus, non alias congerat. Quarto, oum
incidit textus celebrior et in disputationibus saepe iactatus et
accommodatus ad varios Vsus, is erit accurate perpendendUS, non
omnibus quidem, sed illustrioribus aliquot interpretationibus
allatis atque excussis, vt, quae quibus anteferenda sit, innotescat
vel ex antecedentium et consequentium collatione, vel ex vi
Graeci sermonis, vel ex aliorum locorum obseruatione, vel ex
insignium interpretum auctoritate, vel ex rationum momentis,
Quin to veniatur ad dubiola quaedam siue de re ipsa, siue de
mente Aristotelis: non affectanda quidem, sed, si cuius momenti
sint, non omittenda. Sexto his peractis tractandae sunt quae-
stiones: quarum duplex genus accidere solet: vnum earum, quae
per se ad materiam, de qua disputat Aristoteles, pertinent: Ι
earum alterum, quae ex alicuius propositionis, quam incidenter
protulit Aristoteles, occasione nascuntur. Et quaestiones quidem
posterioris ordinis, vbi primum occurrunt, tractandae fere sunt.
Quaestiones vero prioris generis differantur Vsque ad finem

