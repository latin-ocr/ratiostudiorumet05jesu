Rat. stud. 1586. Modus praelegendi. 81

 

De Ratione Ae Modo Praelegendi.

Cap. ΙΙΙ.1

1. Frequentem S. 'rhomae lectionem Auditoribus suis Pro-
fessores commendent, et ipsi praeeant exemplo; nec in accumulandis
quaestionibus suis ita sint profusi, vt S. Thomae exponendo vix
locus aliquis reliquus fiat. Dubitandum est enim, ne paulatim
excidat nobis e manibus S. Thomas, cuius doctrinam tanti facit
Ecclesia, quemque nostrae Constitutiones legendum praescribunt,
cum S. Thomas probe intellectus praebeat fundamenta ad tuendas
omnes Catholicas veritates: quare parui faciendae non sunt illius
distinctiones et rationes: sed explicandae et aliunde muniendae,
cum alijs in locis se ipsum explicet. Itaque principio tamquam
fundamenti loco S. Thomae Articulus interpretandus est hoc fere
modo. Titulus articuli primum continuetur atque explicetur, si
quid habet obscuri: tum distinctio, si qua est, ex cuius membris
conclusiones S. Thomae pendent: mox conclusio primaria S.
Thomae: dehinc aliae ut appendices ponantur, quarum singulis,
nisi perspicuae sint, annectatur aliqua ratio S. Thomae: veruntamen
non nisi nudas conclusiones scribant auditores continuationis
gratia, vel etiam aliud quid, si obscurum sit: si quid etiam
indicari Ι ex libro operae pretium sit, quia nequit erui a discipulis,
id indicetur. Dehinc dubia litteralia edisserantur, tum quaestio,
si qua mouenda sit.

2. In quaestionibus pertractandis non adducantur opiniones
obsoletae, absurdae, inutiles, perspicue falsae. Conclusiones vero
non probentur, nisi praecipuis quibusdam argumentis. Non
coaceruentur obiectioneS, nisi potissimae: nec Vnius cumulentur
frustra solutiones. Aliquando etiam ex iactis fundamentis patere
facile potest soluti03 quare seorsim soluendae non sunt: sed si
ex fundamentis solui nequeunt, soluendae sunt, aut non proponendae.
Denique nimij non sint Professores in ipsis autorum verbis
recitandis, cum sententia satis sit, nisi aliud res postulet: satius
vero esse credant pauca Doctorum testimonia proferre fideliter,
quam multa, quorum ipsos fontes attente non explorauerint.

¹ Die folgende meisterhafte Abhandlung mochte auch heute noch ein-
gehenae Aufmerksamkeit vei-dienen.

Monumeuta Germaniae Paedagogica V 6

p.

94.

