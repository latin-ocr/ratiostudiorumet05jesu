R. st. 1586. Repetitiones. 99

 

autem Praeses, quos ipse volet, nec pauciores quam tres per
quadrantem. Vbi id non est in vsu, introducatur quantum
potest. Vbi vero id tentatum non cessit, praemoneantur tres ad
totum, sed per partes tunc dividendum a Praeside: nemo vero
repetat ex scripto, sed memoriter. Neque putetur inutiliter
expendi istum repetitionis quadrantem, tum quia Constitutiones
repetitionem Vnius, alijs audientibus, praescribunt distinctam a
mutua concertatione: tum quia exercetur memoria, tum quia id
prodest futuris magistris, vt assuescant coram alijs suas cogi-
tationes explicare, tum quia fierent pigriores in annotandis, quae
oportet, si ab ijs repetendis liberi forent. Post quadrantem vero
repetitionis disputetur, et quidem a tribus, a quolibet per qua-
drantem, tribus etiam quotidie, quo plures excerceantur, respon-
dentibus. Id enim temporis satis est, si rigor formae seruetur3
et cum iam nihil noui affertur, praecidatur argumentum3 si
quando vero contingeret non esse locum tertio, differatur is in
sequentem repetitionem eiusdem materiae: sed si Vel ob materiae
difficultatem, vel ob ingeniorum qualitatem, vel ob numerum
discipulorum id seruari non posset, aut frequenter contingeret
tertio deesse locum, duo sint satis, et si quid temporis aliquando
superesset, dubia proponantur. Antea vero quam quaestio aliqua
finiatur, de ea nullus argumentetur.

3. Professores liberandi videntur (nisi forte malint non
liberari) a domesticis repetitionibus: ijs l vero praeesse poterit ali-
quis, qui absoluto Theologiae cursu Vacat illi repetendo, vel alius;
ad hoc vero onus ac laborem non videntur Professores obligandi:
primo quia Constitutiones supponunt abesse praeceptores a repeti-
tionibus: [a.] sic enim 4. Part. Cap. 6. Η. habetur: „Quod ad
repetitiones attinet, curet Rector, vt certis quibusdam horis in
Scholis vel domi fiant, vno quidem repetente, et alijs audien-
tibus, et quae difficilia occurrerint, mutuo proponentibus, et si
quid erit de quo constituere inter se non possint, magistrum
adeant.“ — b. Ita fit in Lusitania, et bene cedit. —- c. Alij,
qui praeerunt repetitionibus, fient doctiores et exercebuntur ad
magisterium. — d. In hyeme interrumpitur praeceptorum tempus
commodissimum studio, in aestate vero coguntur aestuare sub
meridiem. — e. Quia nonnunquam pauci sunt Nostri, et optimi
quique mittuntur ad Collegia Conuictorum et Alumnorum, vt non
vtilissime videatur collocari opera Praeceptoris. —— f. Quia si cui
non satisfiat a praeside, potest id proponere in publica disputa-

7*

. 124.

