p. 100.

84 Ratio studiorum et institutiones scholasticae Societatis Jesu II

dimidiam horam tantum intererunt, et pauca videbuntur esse;
et audient assuetum languidae dictationi et scriptis fidentem
minusque in explicando exercitatum.

9. Assuefaciendi sunt auditores, vt suas faciant res, quas
audiunt, et suo iudicio ac delectu scribant: sic intelligent melius
et magis excitabuntur.

10. Si quid inter legendum excidat Professori, si non penitus,
at facilius dissimulari posset vbi non dictatur.

Vnum est incommodum, quod discipuli non videntur posse
recte scribere, si non dictetur, siue ob legentis celeritatem nimiam,
siue quia ex multis, quae in explicando dicit praeceptor, nesciunt
necessaria seligere, et dum aliae et aliae phrases adduntur,
perturbantur, scribunt incomposite, inepte et aliquando cum errori-
bus. Sed responderi potest, in posterum esse lecturos vel eos, qui
nunc primum incipiunt praelegere, vel assuetos iam diu in dictando.
Si nunc primum, prius exerceantur priuatim, donec eam ineant
praelegendi rationem, vt pars maxima possit breuiter annotare
necessaria, quae non habeantur in uulgatis et in promptu positis
autoribus, haec enim scribenda fere non sunt, sed notanda loco. „Pars
1112111111111,α dixi, non enim propter paucissimos tardiores incommo-
dandum est toti Scholae: scribant quae possunt: quae nequeunt,
pro ijs relinquant spatia quaedam vacua, mox complenda priuatim
aliorum auxilio,

Haec autem praelegendi ratio posset esse eiusmodi fere:

Primum tota propositio aliqua vno fere spiritu pronunciatur,
non verbatim interposita mora 3 eadem totidem verbis repetatur, quod
erit signum, eam scribendam esse, et eo tono et mora propositionis,
praesertim in obscuris et lubricis, vt paulatim assuescant auditores
modo praeceptoris et discant distinguere scribenda a j non scri-
bendis. Dum vero ea propositio scribitur, praeceptor interim se
detineat vel explicando eam pluribus clarioribusue phrasibus, vel
afferendo exemplum seu similitudinem, vel exaggerando rem, vel
eandem consequentiam alio ordine texendo, vt clarior appareat,
vel subnectendo ratiunculam non necessariam scribentibus; immo
si fert professor sua scripta in Scholam, posset in eis habere
selectas quasdam phrases breuiores, licet non obscuras, quibus
comprehendat paucis scribendas propositiones: longioribus enim
non vtentur, nisi in explicatione. Haec ratio si ineatur, fere
omnes scribent necessaria, et si qua minus recte, id animaduertent
in repetitione, si velint attendere, et qui ea scripta legerit, laudabit

