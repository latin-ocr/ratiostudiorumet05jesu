11.186.

p.187.

134 Ratio studiorum et institutiones scholasticae Societatis Jesu II

quae inter scribendum exciderant: eaque re quam breuissime
fieri poterit expedita, inchoetur repetitio praesente Praeceptore
eamque, vt oportet, moderante, ita vt Vnus repetat, audiant cae-
teri, vt habetur in 4. Part. Constitutionum Gap. 6. N„ adhibi-
tis et quidem severius remedijS, quae in Theologica repetitione
proposita sunt3 sicubi vero id obtineri nullomodo posset, quod
grandiores iam discipuli eam repetendi legem 11011 ferunt, diuidat
Praeceptor quaternos aut quinos, qui inter se repetant, vno ali-
quo Fratrum nostrorum, si fieri commode potest, attributo singulis
quaternionibus: Praeceptor interim curet, vt ea res diligenter et
quiete peragatur: et nunc haee, nunc illa obambulans auditorum
scamna, de dubijS, quae suboriuntur, interrogandum se praebeat:
impendatur autem repetitioni spatium semihorae, etiam in Lusi-
tania: demorari nanque [namque] in Schola Philosophos totas!
duas horas et dimidiam, vt modo fit, onerosum est Praeceptori,
et molestum auditoribus, quos priuato etiam studio consuescere
non ab re fuerit, ne tanquam psittaci loqui semper videantur ex
praescripto.

13. Optandum est, vt Philosophia moralis, quam in nostris
Scholis tractari iubent Constitutiones 4. Part. Cap. 12. O., in-
troducatur in ea Collegia, in quibus tanquam Seminarijs insti-
tuuntur Nostri superioribus facultatibus. Huius enim scientiae
explicatio et a multis etiam nobilibus expetitur, et cum funda-
menta iaciat moralis Theologiae, multarum rerum onere leuare
potest Theologos Professores, et prodest audituris ius ciuile, et
adiumento est Nostris, si qui post auditam Philosophiam docturi
sunt litteras humaniores, in quibus attinguntur crebro nonnulla,
quae ad morales quaestiones pertinent. Tandem hac lectione dum
caremus, mancas et mutilas habemus Academias. Ea vero facul-
tas, cum Philosophiae pars sit, Philosophis videtur praelegenda,
et quidem anno tertio eadam hora, qua in secundo Mathema-
thicam audiunt: neque vero tribus lectionibus Methaphysicos ni-
mium grauari putandum est, nam et totidem audiuntur tam a
Physicis, quam a Theologis, cum praesertim ea lectio contenta sit
tribus horae quadrantibus, et quartus tribuatur repetitioni, vel
modicae intermissioni, antequam altera lectio succedat. Porro cu-
randum est, ut non a lectore cursus Philosophici Ethica praelegantur,
ne trium lectionum oneri succumbat. Ι Vt autem vno anno possint
octo libri Ethicorum (nam octauus et nonus compendio percur-
rendi essent) absolui, satis erit, sic singula capita Aristotelis exponere,

