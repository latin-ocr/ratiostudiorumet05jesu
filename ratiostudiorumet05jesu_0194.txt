p. 263.

178 Ratio studiorum et institutiones scholasticae Societatis Jesu Π

tametsi, priusquam examen inchoetur, proprij Praeceptoris iudi-
cium de singulis esset audiendum, qui tradet Examinatoribus
suorum auditorum catalogum, et cuilibet ad marginem ascribat
Vnam de tribus notulis, quarum vna indicentur optimi, altera
inepti et omnino retinendi: postrema mediocres, et de quibus
aliqua posset esse dubitatio.

5. Examinis ratio haec fere sit. Semel et iterum periculi
faciendi causa argumentum propositum in schola scribere iube-
antur, suumque nomen subscribere et tradere Praefecto; tum
certa die Examinatores cuiuslibet seorsim compositionem exami-
nent animaduersis non modo Syntaxeos, sed etiam orthographiae
vitijs, et, unius themate perlecto, is statim vocetur et de ijs,
quae suae classi propria sunt, interrogetur, eoque dimisso con-
festim, dum examinis recens adhuc memoria est, iudicium de
illo feratur. Idem quoque fieri posset in binis aut ternis seorsim.
Quod vero tunc de quolibet constitutum fuerit pluribus suffragiis,
non mutetur postea, nisi examine grauibus de causis iterato.

De libris,
Cap. VIII.

[1.] Auditoribus nostris non quicunque libri temere conce-
dantur, sed ij duntaxat, quos quisque audit in schola, vel qui
exponi solent ac possunt in sua classe iuxta catalogum infra pro-
ponendum. In ijs autem multitudo cauenda est, quae et opprimit
ingenia et impedit, ne quotidianum pensum commode reddatur.
Ex recentiorum vero libris et pauci et magno cum delectu per-
mittendi sunt.

2. Ne Nostri copia librorum, sine quibus milites inermes
esse videntur, careant, optandum esset, vt aliquis reditus annuus
ampliandae bibliothecae attribuatur, qui in alios Vsus non esset
conuertendus.

3. Quorundam librorum expurgatio, quam etiam Consti-
tutiones 4. Part. Cap. 14. ξ. 2. insinuant, non modicae videtur vti· ,

