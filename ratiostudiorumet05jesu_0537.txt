Sel. Petrus Canisius iiber theol. Nachbildung eines Priesters 1589. 521

ne unquam ad altiorem dignitatis gradum in Ecclesia proueha-
mur. Cogit enim inuerecundus amor id uitii prodere, quod me-
cum sapientes deplorant, et plerique non sine stomacho et risu
insectantur. Ego sane in his alijsque omnibus fidum amicum
coram Deo et hominibus irreprehensibilem ac moderatioris ingenij
esse percupio.

Postremo si de libris nouis conscribendis ac edendis meum
iudicium addendum est, iam pridem animaduerti, aliquam in
amico scripturiendi cupiditatem inesse, multumque temporis ab-
sumere, et uarias 1160 111οᾶ1068 016616 curas. Sed utinam bonae
uoluntati par facultas responderet hoc iniquo uereque nasuto
saeculo, quo uicturus genium debet habere liber, maxime qui
post tam longam expectationem ab huius Reip. Parocho conscrip-
tus praestet plus quam mediocria. Quod si mea res ageretur, in
mentem inprimis reuocarem illud: Tecum habita, ut noris, quam
sit tibi curta supellex. Scribendi desiderium suspectum haberem,
quum tam pauci ad scribendum hortentur, imo plerique dissua-
deant cum haereticis in arenam descendere. Cogitarem, necessa-
riam in scribendo exercitationem et peritiam deesse, nec omnibus
suppetere illam, quae merito desideratur, inuentionem, dispositionem,
elocutionem siue stylum atque phrasim, uariamque suppellectilem,
quam curiosi ac delicati modo Lectores requirere solent. Deinde
illis me molestijs liberarem, quae scripturo subeundae sunt, cum
censores adhibentur, cum alendus est amanuensis, cum typographo
seruiendum, cum iudicium populi expectandum. Haereticos uero
tanquam oblatrantes canes aspernarer, neque ob incertum fructum
nouumque odium abstrahi me paterer a serijs 'sacrisque studijs,
quae non parum temporis exigunt, et a¹ uera mentis tranquillitate.
Quocirca etiam atque etiam cogitandum puto, an Deo placeat et
nobis expediat nouam de hac librorum scriptione curam suscipere,
et hoc ingens promouere saxum, melioribus interim sepositis occu-
pationibus, relictisque magis salutaribus studijs, quae cum pasto-
rali uocatione coniuncta totum hominem sibi vendicant.

Haec qualia qualia sunt, quoniam a syncero et amanti pec—
tore proficiscuntur, in bonam, quaeso, partem accipiantur. Deum
ac ueritatem diligentibus in bonum cooperantur omnia.

¹ Die sieben letzten Worte von Oanisius auf dem Raude nachgetragen.

«ἔ

