R. st. 1585 Humanitatis magistri. 153

 

suam in res alias operam conferre? Ea vero re in Vtramque Î™

partem iactata, tandem visum est Valde optandum esse, vt multi ww-

(videlicet neque ingenio neque doctrina abundantes) se se etiam
inferioribus classibus perpetuos magistros dicent. Si nihil aliud, hoc
inde consequemur, ne adolescentes maioris ad doctrinam indolis in
docendi munere inuiti, sine discipulorum fructu et cum sua ia-
ctura diu versentur. Atque adeo Prouinciali faciendum videretur,
vt ex ijs, qui ad Societatem sese adiungunt, si quos nactus esset
eiusmodi, qui per aetatem et ingenium non magnos in grauiori-
bus studijs processus facturi viderentur, hos (cum id sine Voca-
tionis periculo fieri potest) priusquam reciperet in Societatem,
benigne et comiter adhortetur, vt velint et apud se statuant per-
petuo, aut quoad Superioribus videatur, pueros docere, quod in
Hispanijs factitatur et succedit ex sententia. Ex ijs autem, qui
hisce Scholis sese addicunt, si qui defatigatione aut satietate do-
cendi, minus diligentes sese in suo munere praebeant, vacent Vno
alterove anno et, postquam vires refecerint, redeant ad Scholas, id si
fructuosum esse speratur: sin minus, officijs ac muneribus alijs
occupentur.

5. Iam vero Scholis nostris admodum conducibile videtur,
eOS, qui nunc primum incipiunt docere, non statim (nisi praesens
necessitas, aut aliquorum praestans indoles ac doctrina aliud exi-
gant) fieri Praeceptores primae classis Grammaticae aut Huma-
nitatis, etiam si alioquin ad id inepti non viderentur, sed initium
facere ab infimis fere classilbus, et quotannis ad Superiorem pro-
gredi cum magna parte auditorum suorum, quia prima illa ruditas
atque imperitia regendarum Scholarum minori cum damno in
infimis, quam in supremis classibus Vsu docendi paulatim depo-
nitur: et, si quid erratur a nouis DoctoribuS, tolerabilius est in
minimis, quam in maximis errari: naturae quoque ordo postulat,
vt a leuioribus ascendatur ad grauiora. Huc quoque accedit,
quod non toties auditores magistros, aut magistri auditores com-
mutarent, non sine aliqua temporis iactura, donec vtrique alteros
agnoscant et intelligant, quid cuique praestandum sit: sed cum
ascendentibus Magistris ita Discipuli ascenderent, vt essent fere
semper ijdem et auditoribus magistri, et magistris auditores. Id
quod seruandum Videtur in minoribus certe Collegijs, si non
potest etiam in maioribus ac praecipuis, quod in his et magistris
multi praesto sunt, ad quos confugiant, et Scholae satis habent
autoritatis, neque magistrorum mutatio magnum momentum habet.

p. 220.

