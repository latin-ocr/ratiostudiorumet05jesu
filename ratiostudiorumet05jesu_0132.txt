p. 151,

55.

116 Ratio studiorum et institutiones scholasticae Societatis Jesu II

 

4. Ratione Controuersiarum ordo lectionum sic videtur
instituendus in Collegio Romano: mane prima hora fiat lectio
Scripturae. Secunda Scholasticae: deinde repetatur. Fiat et
prima hora lectio Casuum: A prandio prima hora legantur Casus
et Hebraea lectio. Sed post dimidium primae horae Scholastica
pei· horam: mox repetatur circiter quadrantem: et dum fit haec
repetitio, exeant ad audiendas Controuersias per horam in alia
Schola Vltramontani, nam alij non sunt admittendi, praeter pau-
cos iudicio Superiorum deligendos, ‘vt ex alijs etiam nationibus
non desint aliqui, quando res exiget, qui hanc scholam praele-
gant, vel ad partes mittantur Transalpinas, vbi interdum hisce
de rebus cum fidei hostibus dimicandum est, praeterquam Ι quod
Nostris saepe sit in Italia, in Hispania et alibi cum haereticis
agendum.

5. Omnium Controuersiarum curriculum redigatur in qua—
driennium, et legantur hoc fere modo. primo explicentur hae-
reses de re, de qua agitur, et valde fideliter, nec diu professor
moretur in earum origine vel autoribus conquirendis, sed de hoc
dicat breuiter, quod sibi certius videtur: nec referantur haereti-
corum scommata et exaggerationes, nec verba, sed nuda sententia.
Secundo veritas Catholica bene explicetur, cum ea intellecta
magnam per se faciat fidem, et minus pateat calumnijs, quia
multa nobis imponunt haeretici, quae non docemus, Tertio sit
contentus duobus vel tribus Scripturae locis valde manifestis,
qui sunt corroborandi ex linguarum proprietate, collatione ante-
cedentium et consequentium, allegatione locorum aliorum et
Patrum interpretatione. Quarto expendantur Ecclesiae decreta,
et Patrum sententiae: atque hae non afferantur nisi illustres, et
tantum notatis locis: At si quando vis est in verbis, pauca illa
verba allegentur potius per infinitiuum modum. Quinto subter-
fugia haereticorum non coaceruanda, sed nec omittenda, quae
non nullam videntur habere vim. Sexto rationibus vix erit
locus, nisi paucissimis et illustribus, Septimo, si quando dissen-
tiunt vel a se ipsis, vel ab alijS, regulariter id non est curandum:
id enim ipsi fatentur: nec pugnandum cum obsoletis haeresibus,
sed cum ijs, quae nunc vigent, et quotidie pullulant, quarum
catahigus conficiatur in Ι Germania, et si quid novi subnascitur,
Romam perscribatur. Octauo haereticorum obiectiones non po-
nantur in principio, sed in fine, nec cum amplificatione, nec sine
stomacho, et statim cuilibet propositae sua solutio annectatur.

