R. st. 1586. Studium philos. 131

 

 

 

omnium textuum ad propositae rei summam spectantium, cum
ea de re nihil fere definiri possit, nisi perspecta prius tota serie
disputationis Aristotelicae, tanquam fundamento quaestionum,
quae superstruuntur: quod vt seruetur, magnopere non interest,
si ea de causa necesse sit tota vna aliqua aut altera lectione in
Aristotelis verbis enarrandis haerere Professorem, quia honori-
ficum est et non ingratum ScholasticiS, si iuuentur, vt Aristote-
lem probe possideant: leuatur etiam molestia tum dubijs litera-
libus, tum insigniorum textuum illustri interpretatione, tum in-
sertis aduenticijs quaestionibus, tum celeri decursu textuum, si
eorum vna aliqua tantum interpretatio seligatur.

Quodsi contextus de vna aliqua materia aequo prolixior sit,
vt De Principijs generationiS, De Causis, De Motu etc., non esset
totus contextus anteponendus quaestionibus, sed cum illis grata
vice coniungendus; et in primis caueantur tractatuS, quibus nihil
molestius; sed difficultatis partes in suas diuidantur quaestiones,
post aliquam textus partem interponendas. Porro expediret quam
maxime, si oui Nostrorum in Graecis, in Latinis, in Philosophia
versatissimo demandetur prouincia interpretandi Aristotelem ex
Graeco in Latinum sermonem, reltenta, quantum fieri potest,
sententiae Aristotelicas veritate: ea tamen perspicuitate, vt
per se etiam intelligi possit ab eo, qui non sit penitus Philo-
sophiae ignarus, etiamsi ipsa verba aliter et aliter construenda,
aut formanda essent, dummodo integra maneat Aristotelicae
doctrinae sinceritas: euius etiam versionis ad finem operis,
exemplo Lambini, reddi possent rationes per singula, collatis ac
perpensis Graecis Latinisque vocabulis. Id enim et operi aucto-
ritatem compararet, et magnam afferret lucem tenebris Aristote—
licis; atque huic versioni magno esset praesidio, si plenior acce-
deret commentarius, Nostrorum opera compilatus.

6. Logicae Summula praemittatur, et Summula quidem P.
Fonsecae esset forte magis ad rem: quia latior, clarior, accommo-
datior Aristoteli, et sine tricis, quae et inutiles sunt, et deterrent
tirones: immo et ex ijs longe plures adhuc essent recidendae per
ipsum Fonsecam, vel opera Professorum. In explicanda Summula
duo menses collocentur, quia tirones magna egent explicatione,
et satis magnum tempus Logicae supererit, si Metaphysicalia
resecentur: nec inutile erit Summulam explanate ac plene tradere,
oum aliquos ea contentos esse oporteat transituros postea ad
conscientiae Casus, ad Controuersias, ad Leges etc, Dum autem

9*

p. 181.

