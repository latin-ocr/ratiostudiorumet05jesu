60 Ratio studiorum et institutiones scholasticae Societatis Jesu II

gratiam adoptionis sublimetur ad statum Deificum. Dicit, opera
Cathecumenorum [sic], vt Fidem et poenitentiam ante remissionem
peccatorum factam, esse vitae aeternae merita, quam vitam non
consequentur Cathecumeni, nisi prius praecedentium delictorum
impedimenta tollantur. Videtur insinuare, quod opera iustitiae
et temperantiae, quae Christus fecit, ex dignitate personae
operantis non traxerint maiorem valorem. Nullum est peccatum
ex natura sua veniale, sed omne peccatum meretur poenam
aeternam. Humanae naturae sublimatio et exaltatio in consortium
Diuinae naturae debita fuit integritati primae conditionis, et
proinde naturalis dicenda est, et non supernaturalis. Cum Pe-
lagio sentiunt qui textum Apostoli ad Roman. 2. „Gentes, quae
legem non habent, naturaliter quae legis sunt faciunt,“ intelli-
gunt de gentibus Fidei gratiam non habentibus. Absurda est
eorum sententia, qui dicunt, hominem ab initio dono quodam
supernaturali et gratuito supra conditionem naturae fuisse exal-
ρ. 58. tatum, Ι vt Fide, Spe, Charitate Deum supernaturaliter coleret.
A vanis et otiosis hominibus secundum insipientiam Philoso-
phorum excogitata est sententia, Hominem ab initio sic consti-
tutum, vt per dona naturae superaddita fuerit largitate Condi-
toris sublimatus et in Dei filium adoptatus. Et ad Pelagianis-
mum reijcienda est illa sententia: Omnia opera Infidelium sunt
peccata, et Philosophorum virtutes sunt vitia. Integritas primae
creationis non fuit indebita humanae naturae exaltatio, sed natu-
ralis eius conditio, quam sententiam repetit et probat per plura
Capitula. Liberum arbitrium sine gratiae Dei adiutorio non nisi
ad peccandum valet. Pelagianus est error dicere, quod liberum
arbitrium valet ad vllum peccatum vitandum. Non solum fures
ij sunt et latrones, qui Christum viam et ostium veritatis et
vitae negant, sed etiam quicunque aliunde, quam per Christum,
in viam iustitiae, hoc est, ad aliquam iustitiam conscendi posse
dicunt, aut tentationi vlli sine gratiae ipsius adiutorio resistere
hominem posse, sic vt in eam non inducatur, aut ab ea supere-
tur. Charitas perfecta et sincera, quae est ex corde puro et
conscientia bona et fide non ficta tam in Cathecumenis, quam in
poenitentibus, potest esse sine remissione peccatorum. Charitas
illa, quae est plenitudo legis, non est semper coniuncta cum re-
missione peccatorum. Cathecumenus iuste, recte et sancte viuit
et mandata Dei obseruat, ac legem implet per charitatem, ante
p. ⁵⁹. obtentam remissionem peccatorum, quae in Baptismi 1 lauacro

