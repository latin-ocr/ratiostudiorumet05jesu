R. st. 1586. stud. Hum. 145

 

 

 

Superiorum sedulitas vigilanter medeatur: Ex ijs vero, quae ad
id conferre videntur, pauca nunc attingemus. Et primo quidem
non impune ferendum esset, ab ijs, qui studijs albioribus vacant,
contemni et plane irrideri Grammaticos 66 Rhetores: id enim
literas humaniores reddit odiosas: et meminisse Nostros oporteret,
arborum radices ac fibras non esse spernendas: quippe sine illis
nullus esset virgultorum, foliorum, florum, fructuum decor ac Venu-
stas. Secundo in actibus et conuentibus publicis inferiorum classium
Praeceptores non Ι deberent abijci in tenebraS, aut stare inter
turbas, sed inter Philosophos et Theologos Professores considere,
cuiusmodi honor officio, non personis haberetur, in Collegijs
praesertim, in quibus id vsu receptum est: in caeteris Rheto-
ricae saltem Professori is locus deferatur: alijs alius plane non
obscurus. Tertio in ministerijs domesticis obeundis non essent
usque adeo onerandi Grammatici, nec magis quam caeteri Pro-
fessores, cum illi non minus, sed multo magis laborent in Schola,
ijs praesertim diebus, quibus docetur, Vix enim aliquando inter
scholasticos et domesticos labores respirandi 106116 661, vt dicant
nonnulli, se in pistrino versari toto tempore, quo Grammaticam
docent. Satis fuerit Praeceptores in humilitatis ac obedientiae
specimen ac exemplum in huiusmodi functionibus occupari Do-
minico (nisi alius ipsis Professoribus sit commodior) die tantum,
quod nunc in Collegio Romano seruatur, cuius consuetudines in
caeteris Collegijs seruandas esse significant Constitutiones. Potius
auditores, si quando oporteret, onerandi essent, aut alij, quorum
munus minoris est assiduitatis et laboris, quam Praeceptorum.
Aut si id fieri non potest, augeatur numerus Coadiutorum: Id
vero si nec praestari potest, alia ratione consulendum est Prae-
ceptoribus, qui ex instituto pertinent ad Collegium: Confessarij
vero ex concessione quadam, nec patiantur Rectores postremam
haberi curam eorum, quorum gratia et labore aluntur caeteri,
nec putent grata fore Deo quaecunque agimus ex consilio, nisi
prius satisfiat praecepto ac iustitiae, ex qua Ι populiS, quorum
reditu sustentamur, bonam debemus iuventutis institutionem, de
qua tamen non optime merentur, et vix nostrae obligationi
respondent Praeceptores, quandiu amaro sunt animo. Quarto
sua quoque Grammatici recreatione carere non debent, semel in
hebdomada pomeridianis Scholis intermissis, Vt praecipitur 4. Part.
Constitutionum cap. 13. F. et Regula 40. Rectoris, vel, si id
nullo modo potest obtineri, a prandio diebus Dominicis rusticari

Monumeuta Germaniae Paedagogica V 10

p. 205.

p. 206.

