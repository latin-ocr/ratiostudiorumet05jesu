28 Ratio studiorum et institutiones scholasticae Societatis Jesu II

 

 

 

veteranis jam defessis oportet identidem subrogare: tametsi hoc
cautionis genus ne veteranis quidem obfuturum sit, cum possit
interdum multis iam annis confirmata autoritas aliquem auda-
ciorem reddere et ad res nouas promptiorem. His itaque de
causis semper visum est optimum factu, si tam docendi varietas,
quam opinandi libertas certis legibus vinciretur. Id quod cum
hucusque confici commode non potuisset, tandem admodum R. P.
Praepositus Generalis Claudius Aquauiua, postquam primis suae
administrationis annis in Oonstitutiones, omnium officiorum re-
gulas, Congregationum canones et priuilegia Societatis emenda-
tissime edenda diligenter incubuit, anno eodem 1584. adiecit ani-
mum ad studiorum rationem firmiter atque utiliter constabilien-
dam: eaque de causa ex disiunctissimis Societatis prouinciis patres
Theologos sex ad id operis deputandos euocauit. Ex Hispania
venit P. Joannes Azor, ex Lusitania P. Gaspar Gonzales, ex
Gallia P. J acobus Tirius, ex Austria P. Petrus Busaeus, ex Ger-
mania superiore P. Antonius Guisanus, Romae commorabatur
.. P. Stephanus Tuccius, omnes administrandarum 1 scholarum vsu
praediti, et in omnibus pene facultatibus versati, gnari etiam
singuli rerum prouinciae suae, ut, variarum gentium auditis col-
latisque moribus ac studijs, id communi consilio statueretur,
quod locis, quoad eius fieri posset, congrueret vniuersiS. Itaque
sexto Idus Decembris, qui Conceptionis Deiparae Virginis dies
est, per R. P. Generalem ad Sanctissimi Domini nostri Gregorii
[XIIH pedes osculandos deducti sunt, ut auspicato negotium tam
operosum inchoarent. Bene precatus Pontifex, sedulitatemque ac
celeritatem operi adeo salutari vt adhiberent, serio est adhor-
tatus. Neque Vero Pontifex Maximus solum, sed et Cardinales
nonnulli doctrina et autoritate praecipui, quos tantae rei certi-
ores facere oportuit, institutam hanc a Reuer. P. Generali quasi
communem studiorum reformationem vehementissime compro-
barunt. Doniicilium peropportunum et commodum, hybernis
quidem sex mensibus in poenitentiaria S. Petri, aestiuis autem
caloribus per trimestre spatium in Quirinali monte ad S. Andream
illis est attributum. Horae ternae diebus singulis in consultatione
ponebantur; temporis reliquum legendis Doctoribus et commen-
tarijs‚ quos aliqui manu scriptos ex prouincijs attulerant,
traducebatur.

Iam vero Vniuersum hoc opus duo in capita distributum
suit. In vno de securiorum opinionum delectu ac censura agi-

