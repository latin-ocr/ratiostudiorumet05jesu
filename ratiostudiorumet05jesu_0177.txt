R. st. 1586. Lingua Graeca. 161

 

disciplinarum Graece scripserunt, vt patet in Medicina, in Philo-
sophia, in Mathematicis, in Graecis Biblijs, in Concilijs et
Patribus, quorum veram ac germanam sententiam vix assequi
possumus sine Graecae linguae adiumento, ipse adhuc sermo
Latinus Graecis literis non parum indiget. Non enim possunt
peti nisi ex Graeco fonte multarum rerum nomina et nominum
proprietates, etymologiae, accentus, quantitas syllabarum etc.
Ipsa etiam Graecorum Poetarum, oratorum, Historicorum lectio
atque imitatio vberiorem reddit et locupletiorem Latinam elo-
quentiam, poesim et historiam. Magnae igitur et multae sunt
Graecarum litterarum vtilitates: at, nisi discantur a puero et
cum primis adeo Latinae Grammaticae elementiS, apte distributis
pro numero classium Graecae Grainmaticae partibus, Vix anuam
discuntur. Itaque primo Latini veteres semper cum Latinis
Graeca coniunxerunt, et gravissimi quique viri no(strae memoriae p, 234.
simul vtranque linguam discendam esse sentiunt, vt Sigonius,
Muretus, Petrus Victorius, Manutius. Id seruatur in nonnullis
Galliae Oollegijs et in Scholis iere omnibus Germaniae, Secundo
molestias Graecorum rudimentorum melius pueri deuorant, gran-
diores Vero illa exhorrent: et, si ea pueri didicissent, inciperent
postea Graecam suauitatem degustare, et in ea alacrius versa—
rentur. Contra vero Humanitatis et Rhetoricae auditores ita
nunc afflictantur et torquentur spinis Graecorum elementorum,
Vt ad tormentum se trahi putent, cum ad Graeca Venitur: eaque
de causa nonnunquam post vnum aut alterum annum vix scri—
bere, Vix legere sciant. Certe satis patet experimento, esse
puerorum ingenia maxime ad linguas addiscendas accommodata,
qui, nisi cum teneri sunt et memoria in primis vigent, ista per-
discant, quae vnius pene memoriae praesidio nituntur, vbi ado-
leuerunt, et memoria obduruit, nulla ratione animum ad eam
rem posse adijcere. Tertio si tam multi anni Latinae Gramma-
ticae tribuuntur, cur non et Graecae? quae et plenior est et
obscurior et nostris peregrina magis: et si quotidie multas horas
consumit Latinitatis exercitatio, quia eius Vsus in communi vita
frequentior est, cur Graecae linguae, quae Latinam valde adiuuat
et ad pleraque alia valde conducit, semihorula denegetur?
Quarto turpe est in ea re Vinci ab haereticiS, qui a teneris annis
Graece instituti contemnunt Catholicos Graeci sermonis impe-
ritos, et ad Graecos fontes Ι prouocare solent non sine Catholi- p. 2³5.

corum ignominia. Quinto hic modus, quo nunc Graeca traduntur
ll

Monumenta Germaniae Paedagogica V

