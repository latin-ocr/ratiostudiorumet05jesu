p. 236.

162 Ratio studiorum et institutiones scholasticae Societatis Jesu 11'

 

a Nostris, nunquam egregium aliquem fructum peperit, et ex-
perimur, pueros in solo τύπτω consenescere, 011111 iactis tempestive
primis fundamentis citra vllum fere sensum laboris paulatim
prouehi possent ad maiora sine molestia, quae magna nunc est
grandioribus rei difficultatem et intelligentibus et libenter decli-
nantibus, ascensuris praesertim paulo post ad Philosophiam vel
ad ius ciuile, ut propterea vno aut altero anno quicquam boni
se consequi posse diffidant. Pueri plane facilius, si sit opus,
coguntur a Magistris: at grandiores, cum semel obfirmare ani-
mum coeperunt atque a literis Graecis abhorrere, quod ad illas
attinet, nequaquam possunt in officio contineri. Sexto fatentur
plerique Praeceptores Grammaticae, superesse sibi aliquid tem-
poris post Latinas exercitationeS, et pueri varietate detinentur
iucundius autore Quintiliano: et non oporteret quotannis in
Scholis Humanitatis redire ad rudimenta Graeca cum iactura et
taedio prouectiorum. Septimo cum inter alias Nostrae Academiae
partes vna sit Graecas literas profiteri, vel ea res perficienda est,
vel istiusmodi Prouincia deserenda, 110 nobis probro vertatur tam
tenuis ac pene pudendus fruetus, (1111 111 nostris auditoribus cer-
nitur, quod ad Graeca pertinet, vt propterea alicubi viri graues
suos filios non mittant ad Academiam Nostram tanquam mutilam
ac mancam. Verendum quoque est, ne Ι haec imperitia inter
Nostros etiam serpat, ac futurum sit (ne dicam esse pene iam
factum), vt careamus aliquando Praeceptoribus, qui Graeca do-
cere possint. Manabit etiam eadem calamitas in magnam Eccle-
siae partem, cum raro alibi, praeterquam in Societate‚ Catholici
Theologi Graece sciant, vt multa, quae in Sacris literis et re
Theologica ex Graecis pendent monumentis, paulatim exolescere
atque obliterari necesse sit. Quodsi Graecae linguae fundamenta
in Nostris Scholis probe constabiliantur, satis ea ratione pro-
spicietur, tum vt in tota Ecclesia Graecarum cognitio literarum
perpetuo vigeat, tum vt Nostra Societas abundet semper viris
Graecae linguae peritis, quales enim in suis Scholis educat
atque instituit, tales postea, cum eos in suorum numerum coop-
tabit (cooptat autem ex Scholis quam plurimos), habitura est.
Contra solent obijci nonnulla, sed quae facile diluantur.
Latinis, inquiunt, exercitationibus tempus detrahetur. Primum
si paulo procedatur ob eam causam in Latinis litteris lentius,
vt anno serius ad Rhetoricam aut ad Logicam veniatur, quid
erit, quaeso, cur quempiam tantulae morae poeniteat? deinde

 

