R. st. 1586. Delectus opinionum theol.

215

 

5. Schismaticus vel HaereticuS, per Ecclesiae sententiam
praecisuS, simpliciter non est Ecclesiae membrum, nec intra
Ecclesiam, nisi imperfecto quodam modo, ratione characteris,

6. Is, cui vel fides interior, vel baptismalis character deest‘
si in externo cultu Sacramentorum et fidei Professione cum vera
Ecclesia communicat, est vere et proprie membrum Ecclesiae, ut
vilsibilis; licet putatiue tantum sit membrum Ecclesiae simpli· μευ.
citer, quae interiorem et exteriorem fidem cultumque includit.

7. Nec Scriptura verior seu veracior quam Ecclesia, nec
Ecclesia quam Scriptura: sed eadem vtriusque est veritas ab assi·
stentia Spiritus sancti.

8. Nobis quidem notior ac prior est Ecclesiae veritas, quam
Scripturas: secundum se autem et ex natura rei veritas Ecclesiae
pendet a veritate verbi Dei, cum Ecclesia nihil definiat, nisi ex
verbo Dei scripto vel tradito.

9. Ecclesiae, quae est iudex et animata lex, potestas patet
latius quam Scripturae.

10. Scripturae verba etiam a Deo sunt, et rationes, et fa-
ctorum narrationes, quae tria non sunt in Ecclesiae constitutioni-
bus semper a Deo, sed substantia definitionum.

De Concilio et Romano Pontifice.

1. Concilium generale licet a Pontifice Romano legitime
congregatum et sub eius obedientia perseueranS, praesidentibus
et consentientibus Legatis Apostolicis, nondum est de fide. Nec
eius decreta (nisi in summi Pontificis speciali instructione conti—
neantur) sunt de fide, antequam a Papa confirmentur.

2. De facto nullum vnquam Romanorum Pontificum fuisse
haereticum probabilius est et a Nostris strenue defendendum:
posse vero vt hominem Ι ac Doctorem priuatum haereticum esse, p.328.
probabile facit communior Scholasticorum opinio, licet contra-
rium satis pie credi possit.

3. Papa, si potest haereticus esse, non desinit esse verus et
legitimus Papa prius, quam declaretur haereticus vel ipsa facti
notorietate, vel generali [-is P] Concilij sententia.

4. Probabilius est non deponi tunc Papam a Concilio iudi-

ciaria ac superiore potestate, sed a Deo immediate, posita Concilij
declaratione ut conditione sine qua non.

