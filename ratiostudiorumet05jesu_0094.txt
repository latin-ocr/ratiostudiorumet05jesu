’78 Ratio studiorum et institutiones scholasticae Societatis Jesu II

et tantundem Prima Secundae3 neque minus postulat aut Se-
cunda Secundae quam biennium, aut tertia Pars quam triennium.

2. Expedit vero non solum in genere constituere, vt quilibet
Professor suas partes intra quatuor annos perficiat, sed etiam

.singulis annis suos praefigere Ι terminos, tum ne, si suas partes

praelegat citius, quam oportet, ante finem quadriennij necesse sit
redire ad initium Theologiae, vel post finem quadriennij aliquas
reijcere quaestiones, si tardius progrediatur3 tum quia, si liberum
esset metiri, quomodo velint, annum quemlibet, dummodo suas
partes quadriennio peragant, cum quilibet annus sit quibusdam
auditoribus quartus et ultimus, aliqua nonnullos materia defraudari
saepe contingeret3 tum quia concessa hac libertate non liceret
Praefecto seu Rectori tardiorem aliquem Professorem urgere ad
progrediendum: responderet enim, se iam satis diligenter inijsse
suas rationes, vt quadriennio suum pensum persoluat: qua in re
non solum alios, sed etiam seipsum falleret saepenumero. Termini
itaque singulorum annorum videntur statuendi.

3. Hi vero termini sic videntur definiendi, vt prior Professor
primo anno 43 Quaestiones 1. Part. explicet. Secundo materiam
de Angelis et 21 Quaestiones 1. 2. Tertio a Quaestione 55.
vel a Quaestione 71. ad finem 1. 2. Quarto de Fide, Spe et
Charitate cum controuersiis de Scripturis, de Traditionibus, de
Concilijs, de Ecclesia, de Pontifice Romano, Alter vero Pro-
fessor primo anno exponat de J ustitia et J ure (exceptis contractibus,
qui discendi sunt aCasuum Professore) et praecipua quaedam de
Religione, vt de Voto, de Juramento, de Simonia. Secundo de
Incarnatione, et, si potest, percurrat etiam Sacramenta Confir-
mationis, Ordinis, Extremae unctionis. Tertio de Sacramentis in

.genere‚ Ι de Baptismo et Eucharistia. Quarto de Poenitentia et

Matrimonio, exceptis Impedimentis eiusdem Matrimonij et Oensuris
EcclesiasticiS, quae (sicut inferius explicabitur) audient Theologi a
lectore Casuum, quia, ijs nisi materijs exonerentur Theologi Pro-
fessores, grauiora Theologiae capita festinanter et cursim deuorare
cogentur, vt neque subtilitatibus speculationum, neque moralibus
institutionibus faciant satis, sicut apparet ex valde ieiunis com-
mentarijs eorum, qui, cum vtrasque partes explere ac praestare
se posse pollicerentur, quaestionum momenta indicare potius, quam
expendere voluisse visi sunt. Auditoribus vero Theologiae satius
est haec Moralia, quae in Theologiae curriculo nequeunt audire,
a Professore Casuum discere, quod cum dignitate et fructu non

