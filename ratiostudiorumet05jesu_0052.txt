36 Ratio studiorum et institutiones scholasticae societatis Jesu ΙΙ

formulam deuenere, sed et multiplicem iniere diuisionem, et non
semel, nec leuiter de hac tota re deliberarunt, tanquam de summa
et cardine suarum consultationum. Veniebant sane in mentem
tres potissimum methodi ac formulae. Vna quidem, quae gene-
ralibus aliquot regulis contenta nihil distincte ac particulatim
de singulis sententiis decerneret. Altera vero, quae nihil vniuer-
sim praeciperet, sed, de vnaquaque quaestione quid sentiendum
esset, enucleate praescriberet. Postrema denique, in qua, duabus
prioribus tanquam extremis praetermissis, medium quoddam iter
teneret, hoc est, quaedam in genere statueret, ad alia vero expli-
cite definienda descenderet. Tribus autem ex ijs, formulis nouis-
sima probata est.

Prima namque methodus, quo videbatur Ι expeditior, eo
minus pollicebatur vtilitatiS. Siquidem P. etiam Franciscus
Borgia eam viam ingressus est, et de opinandi ratione genera-
liter multa sanxit, quae tamen parum obstitere, ne ex eo tem-
pore pleraque Nostris acciderent, quae nec periculiS, nec aliquot
discordiae seminibus vacarunt. Ipse etiam P. Generalis Claudius
Aquauiua secundo sui Generalatus anno nonnulla statuit in genere
de sentiendi libertate cohibenda: quae tamen satis non fuisse,
quotidianum declarauit experimentum, cum crebrae ad ipsum
perferantur litterae ex varijs prouincijs de nostrorum professo-
rum vel nimia contentione, vel opinionibus non admodum pro-
batis. Idcirco prima haec methodus facile reiecta fuit.

Ad alteram postmodum ventum est, quae, licet multum spon-
deret perspicuitatis dilucida omnium explanatione quaestionum,
continuo tamen improbata est: tum quia in immensum extrahe-
ret hoc opus, expositum praesertim pluribus euentis, quibus in-
tercursantibus facile potuit intercipi, tum quia diuturnae huius
operae vtilitas fuisset prope nulla, cum in Theologica facultate
pleraque certa sint de fide, multa etiam ita recepta ac perspicua,
vt definitione non indigeant, tum demum, quia intolerandum
Nostris iugum videretur, si omnia docere cogerentur ex prae-
scripto, nulla reliqua facta potestate libere opinandi vllis de
rebus Quin etiam tam seueris legibus ingenia Nostrorum non
modo astringi non debent in omnibus Theologiae quaestionibus,

. ‚sed ne in ijs quidem, quas S. Thomas Ι pertractat, probatissimus

licet autor. Itaque disertis verbis, nec semel affirmauit R. P.
Generalis, nolle se penitus inhibere, ne liceret Nostris vlla in re
a S. Thoma recedere, et merito sane, tum ne profiteri sectam

