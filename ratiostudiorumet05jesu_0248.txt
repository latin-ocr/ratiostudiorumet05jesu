232 Ratio studiorum et institut-iones scholasticae Societatis Jesu 11

 

omnibus scientiis una semper atque eadem eminet; nec fieri
potest, ut, quod in physicis aut mathematicis verum sit, veritati
altioris ordinis unquam repugnet, modo ne ficta pro libidine ac
temere affirmata pro veris atque indubitatis obtrudantur, quod
ipsum impiorum artificium detegere atque convellere studium est
christiano ac religioso physices ac matheseos cultore dignissimum.

Denique in scholarum inferiorum ratione illud providen-
dum fuit, ut in illis tum accessoriis quibusdam rebus addiscendis
aliquid temporis assignaretur, tum praesertim linguae ac litte-
raturae patriae diligentior daretur opera, ita tamen, ut salvum
semper maneret ac praecipuum studium latinarum graecarumque
litterarum, quae, ut olim fuere, ita sunt etiam nunc principes
solidae doctrinae bonaeque litteraturae fontes ac perfectissima
pulchritudinis exe1npla; quae si ob oculos animosque magis ver-
sarentur, non tam multa prodirent in dies hominum ingeniosorum
scripta non minus dicendi forma ac stylo, quam sententiis et
opinionibus nova plane ac singularia, quae vulgo quidem admira-
tioni sunt ac stupori, sapientes tamen quique ac verae pulchri-
tudinis studium habentes ea ut depravatae nostris temporibus
una cum moribus eloquentiae signa minime dubia miserantur
ac dolent.

In eo igitur totus hic accommodandae Rationis studiorum
versatus est labor, ut necessitati temporum ita serviretur, quo
tamen de solida rectaque juventutis institutione quam minimum
decederet.

Reliquum nunc est, RR. PR, ut, quae hic parata vobis
offerimus, studiose ac diligenter in opus deducantur. Licet enim
quaedam in his nunc quidem nonnisi temporaria sint, donec ipso
usu atque experientia duce, quid fortasse immutandum, quid
adjungendum, quid tollendum sit, appareat3 si tamen, quod non-
dum definita penitus ac stabilita sint, ideo segnius in actum
deducerentur, nunquam posset de successu certum ferri judicium.
Itaque Superiores exsecutionem ut urgeant, vehementer commen-
damus3 designenturque in singulis Collegiis qui successum hunc
ipsum observent et, quid forte incommodi alicubi occurrat, quid
majoris commodi gratia adhiberi posse videatur, adnotent nobis-
que, quac illi adnotaverint, Praepositi Provinciales cum suis Con-
sultoribus considerata et expensa transmittant.

Et quoniam novae in dies, in philosophicis praesertim di-
sciplinis, exsurgentes opiniones vigilantiam nostram merito acuere

