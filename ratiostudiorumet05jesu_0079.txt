R. st. 1586. Bulla Pii V. et Greg. XIII. 63

 

Oharitatis inhabitantem3 alteriuS, quae fit ex inspiratione quidem
Spiritus Sancti cor ad poenitentiam excitantis, sed nondum eor
inhabitantis et in eo charitatem diffundentis, qua diuinae legis
iustificatio impleatur, odiosissima et pertinacissima reijcitur. De-
nique et illa distinctio duplicis viuificationiS, alterius qua viuifi-
catur peccator, dum ei poenitentia et vitae nouae propositum et
inchoatio per Dei gratiam inspiratur3 alterius qua Viuificatur, qui
vere iustificatur, et palmes viuus in vite Christo efficitur, com-
mentitia iudicatur et Scripturis minime congruens, Non nisi
Pelagiano errore admitti potest Vsus aliquis liberi arbitrij bonus,
sive non malus, et gratiae Christi iniuriam facit, qui ita sentit
et docet. Sola violentia repugnat libertati hominis naturali.
Homo peccat etiam damnabiliter in eo, quod necessario facit.
Infidelitas pure negatiua Ι in his, quibus Christus non est prae· p. 63.
dicatus, peccatum est. Justificatio impij fit formaliter per obe-
dientiam legis, non autem per occultam communicationem et in-
spirationem gratiae, quae per eam iustificatos iaciat implere legem.
Homo existens in peccato mortali siue in reatu aeternae damna-
tionis potest habere veram charitatem, et charitas etiam perfecta
potest consistere cum reatu aeternae damnationis. Per contri-
tionem etiam cum charitate perfecta et cum voto suscipiendi
Sacramentum coniunctam, non remittitur crimen extra casum
necessitatis, aut martyrij sine actuali susceptione Sacramenti.
Omnes omnino Iustorum afflictiones sunt Vltiones peccatorum
ipsorum, vnde Iob et Martyres, quae passi sunt, propter sua
peccata passi sunt. Nemo praeter Christum est absque peccato
originali, hinc Beata Virgo mortua est propter peccatum ex Adam
contractum, omnesque eius afflictiones in hac vita, sicut et aliorum
iustorum, fuerunt vltiones peccati actualis vel originalis. Con-
cupiscentia in renatiS, relapsis in peccatum mortale, in quibus
iam dominatur peccatum, est sicut et alij habitus praui. Motus
praui concupiscentiae sunt, pro statu hominis vitiati, prohibiti
praecepto: Non concupisces3 vnde homo eos sentiens et non con-
sentiens transgreditur praeceptum: Non concupisces, quamuis
transgressio in peccatum non deputetur. Quandiu aliquid con-
cupiscentiae carnalis in diligente est, non facit praeceptum: Di-
liges Dominum Deum tuum ex toto corde tuo. Ι Satisfactiones 1³- 6⁴·
laboriosae iustificatorum non valent expiare de condigno poenam
temporalem restantem post culpam condonatam. Immortalitas
primi hominis non erat gratiae beneficium, sed naturalis conditio.

