R. st. 1586. Studium philos. 127

 

 

vel communis boni, quod speraretur, posset in his omnibus fa-
cultatibUS, vel aliqua aut pluribus earum quis exerceri: qui enim
in omnibus non posset, curare deberet, ut in aliqua earum ex-
celleret.“ --- Infra Litera D.: „Aliqui ad Collegia mitti possent,
non quod speretur doctos eos euasuros iuxta eum modum, de
quo dictum est, sed potius, vt alios subleuent, cuiusmodi esset
aliquis Sacerdos ad audiendas confessiones idoneus, et hi et alij,

in quibus propter aetatem prouectiolrem Vel alias causas sperari μ. 111

non potest, quod in omnibus his facultatibus magnum facturi
sint progressum, conueniet, vt iuxta Superioris praescriptum in
ijs studijS, quibus vacare poterunt, occupentur, et in linguarum
peritia, et in ijs, quae ad doctrinam confessionibus vtilem perti-
nent, et demum in ijs, quae ad commune animarum bonum
commodiora sunt futura, proficere cui·ent.“

Vt hae Constitutiones seruentur, operae pretium videtur, vt,
qui mediocri saltem non sunt ingenie, Philosophiam non au-
diant, sed vel Casibus conscientiae pro confessionibus audiendis
studeant, vel si in lingua Latina, quantum satis est, profecerint,
tam docere contenti sint, nec in Philosophia ac Theologia occu-
pentur. Nam si confessarios aut ludi magistros agant, Societati
Nostrae, quae huiusmodi operarijs valde indiget, magno erunt
adiumento: sin Philosophiae ac Theologiae applicentur, nullum
aut paruum afferent operae pretium post magnam Societatis mo-
lestiam ac sumptum ex reditu pauperum ad id nobis collato, vt
in Ecclesiae bonum impendatur, non vt infructuose consumatur:
cum praesertim huiusmodi ingenio rudes non solum ex Philo-
sophia commodum pene nullum allaturi sint, sed nocumentum
etiam aliquod3 nam post Philosophiae studium Philosophos agere
volunt et nihilo minores fieri, quam eruditi: de ijs etiam dispu-
tant, quae non intelligunt, et implent Societatem indoctiS, vt
aliJ‘S, qui docti esse possunt, locus non suppetat.

Verumtamen si qui ab ingenij mediocritate non Ι longe
abessent, magnam vero prae se ferrent indolem ad regendum vel
ad concionandum, non viderentur arcendi a Philosophiae et
Theologiae studio, nisi magna appareat inaequalitas, quae Nostro-
rum tranquillitatem valde perturbat, cum praesertim eos in pri-
mis, qui Concionatores aut Superiores futuri sunt, oporteat in

humilitate fundari, et paratos esse ad desistendum a studijs, cum
oportuerit.

p.

175.

