216 Ratio studiorum et institutiones scholasticae Societatis Jesu ΙΙ

5. Tempore schismatis, si post diligentem Ecclesiae inquisi-
tionem, quis sit verus Papa, nescitur aut dubitatur, perinde est
ac si nullus esset Papa.

6. Apostolicae traditioni magis consentaneum est, Papatum
Episcopatui Romano annexum esse iure diuino.

7. Male sonans ac periculosum est sentire, in canonizandis
Sanctis, ac Religionibus¹ approbandis Papam errare posse.

8. Antequam Papa vel Concilium aliquid definiant de Fide
et moribus, diuino tenentur praecepto humanam inquisitionem
ao discussionem adhibere.

9. Infallibilitas non est promissa diuinitus huic discussioni,
sed conclusioni.

10. Licet haec discussio maior minorve pro rerum grauitate
esse debeat, non potest tamen tanta rei grauitas esse, vt Papa
indigeat generalis Concilij discussione ad infallibiliter definiendum.

11. De Fide est Papae definitio, cum dicit: „Contrarium
anathema sit“: „Haereticum est“: „Repugnat Ecclesiae, Euangelio‚
Scriptiirae“‚ et huiusmodi.

12. Nec secundum priuatam opinionem, sed ex Cathedra
respondet, remque de Fide statuit esse, cum Papa ad id, de quo
consulitur, directe, absolute et sine haesitatione respondet.

13. Probabilius est esse de Fide immediate, eum, qui iam
electus et ab Ecclesia receptus est pro vero Papa, esse verum et
legitimum Papam: neque id locum habere dumtaxat, postquam
Papa aliquod edidit decretum Fidei, sed etiam antea.

De Traditionibus.

1. Diuina braditio est, quam, licet in Scripturis non habeatur,
ex ore Christi acceperunt Apostoli: et haec est de Fide.

2. Idem iudicium est de Apostolica traditione, quam ut in-
strumenta Spiritus sancti seu Spiritu sancto dictante Apostoli
tradiderunt Ecclesiae.

3. Est et quaedam Apostolica traditio, quam Apostoli vt
Ecclesiae gubernatores sanxerunt, et haec recipit dispensationem
per Apostolicam Sedem, nec est de Fide.

4. Multo minus Apostolica quaedam traditio, quae non tam
ius continet, quam Historiam quandam iam inde a tempore Aposto-
lorum deductam.

¹ Geistliehe orden.

