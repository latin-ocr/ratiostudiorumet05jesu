R. st. 1586. Adjumenta studiorum. 171

 

scendant, ascendant alij. Designet vicissim in ludo locum quempiam
abiectum maxime atque ignobilem. „Negligentiae scamnum“
nominetur. In hoc ignauissimus quisque deijciatur. Qui vero
in hoc scamno consederint, frequenter examinentur, pudefiant,
obiurgentur, vapulent. Quamquam huc deturbari ex summo etiam
1000 nihil prohibet aliquos grauioris errati causa. Inter alias
vero ignominiae notas censeatur et illud, si quis eximi se postu-
let a scribendis versibus, ab audiendis Graecis, ab ediscendis le-
ctionibus alijsque id genus, quae odiosiora videntur: eiusmodi
tamen exemptiones nec praeceptor, nec Praefectus concedat, nisi
gravissimis de causis.

2. Proderit et semel aut iterum quolibet mense in scholis
paulo superioribus cuipiam puero demandare, vt circiter semi-
hora locum alicuius Autoris solito ornatius exponat ex sug-
gesto, amicis etiam ad audiendum inuitatis, ut eorum gratulatione
et aequalium acclamatione ad officij ac laudis ornamenta puerilis
animus incendatur3 quod nihilo rarius a Nostris praestandum
esset in RefectoriO, dum coenatur, vel certe Oratio pronuntianda.

3. Nec parum extimulantur pueri concertatione mutua.
Quocirca vnicuique suus attribuatur aduersarius, qui ius habeat
alterum, quoties errantem audierit, corrigendi: si non correxerit,
sit eiusdem noxae reus Rogent nonnunquam Magistrum, per-
mittat, vt aliquem superioris Decuriae lacessant ad singulare
certamen, eiusque locum illustriorem, 31 vicerint, consequantur.
Huc etiam spectat quod est in Constitutionibus 4. Part. Cap. 6.
ἓ 12.; „Qui literis, inquiunt, Humanioribus vacant, sua etiam
stata tempora ad conferendum et disputandum de ijs, quae per-
tinent ad studia illa, coram aliquo, qui eosdem dirigere possit,
habebunt: et Dominicis vel alijs constitutis diebus, alternatim
vel suae facultatis positiones a prandio tuebuntur, vel se in com-
ponenda soluta oratione aut carmine exercebunt.“ - Et infra
Cap. 13. ἓ. 3.: „Studiosi, inquit, Literarum Humaniorum, Vt fa-
miliarem sermonem Latine communiter loquendo et stylum scri-
bendo, ac pronunciationem composita bene pronunciando expoliant,
curent; et his, ac multo magis facultatum superiorum studiosis
crebras disputationes imponant, quibus dies et horae certae con-
stituantur, Ι vbi non solum cum condiscipulis, verum paulo infe-
riores cum aliquanto prouectioribus disputent in ijs, quae ipsi
capiunt: quod etiam vice versa prouectiores cum minus prouectis,
ad ea, quae illi tractant, descendendo, et Praeceptores alij cum alijs

p. 251.

p. 252.

