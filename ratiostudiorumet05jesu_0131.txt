R. st. 1586. Controversiae. 115

 

Nostrorum, qui promouentur, essent moderanda, et satis csse
possent fila illa serica, quae ponuntur in medio pilei, (lc quibus
Congregatio prima Can. 19„ ve] epomides, quae Germanis sunt
in vsu.

De Controuersiis PraelegendiS.

[1.] Retineatur haec lectio Romae pro Vltramontanis: quo-
rum duo fiant ordines: vnus positiuorum, qui quadriennio audiant
controuersias, casus conscientiae et Scripturam: alter Scholasti-
corum, qui audiant duas Scholasticas lectiones3 tertiam scripturae
primo biennio, Controuersiarum in secundo, nihil de casibus, nisi
quae audiunt in Scholastica: cum enim audire omnia non possint,
audiant quae per se consequi facile non valent. Ad secundum
ordinem non eligantur, nisi qui praestant ingenio plusquam me-
diocri et natura valde docili, nec elatiore animo, qui superbiant
postmodum, et nostris aduersentur apud EpiscopOS, ut sese in
eorum gratiam insinuent.

2. Vtrique exerceantur strenue in concionando pene quo-
tidie, siue latine, siue Germanice in Refectorio, praesente semper
aliquo Germano de Nostris, a quo obseruentur, emendentur, ani-
mentur, laudentur, hoc enim praecipuum munus exercendum est
inter haereticos. Eadem in Anglos etiam conueniunt, et sequentia.

3. Quod vt praestare possint, et vacare studijs expeditiUS,
moderandus videtur eorum tam diuturnus ac multiplex cantus,
qui nec arma aduersus haereticos suppeditat, nec magno vsui,

cum in Germaniam redierint, futurus est, nisi ad quaestum, Ι cum . 5

praesertim ea res ita studiorum tempus et corporis vires absumat,
vt ad huius Collegij scopum non multi pertingant. Quare non
immerit) adversus eam consuetudinem saepe clamatum est a
gravissimis Patribus, ab ipsis etiam Germanis, qui frequenter
experti sunt, modicum ac pene nullum ex ea re fructum in Ger-
maniam redundare. Satis itaque fuerit in festis ordinarie Missam
vel etiam Vesperas simplici breuique cantu persoluere, nec appa-
ratus ille ac splendor pene Pontificius, nisi in paucissimis ac pri-
marijs solemnitatibus, adhibendus esset: nec adijciendae preces
Matutinae vel Horariae, nisi sub Natalem Domini et per Heb-
domadam Sanctam proprijsque suorum templorum festis.

