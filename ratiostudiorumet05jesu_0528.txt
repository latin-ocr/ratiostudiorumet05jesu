fol. 2322.

512 Ratio studiorum et institut-iones scholasticae societatis Jesu II

 

Sumptus denique ut ratio habeatur, aduigilet Praefectus, et Su-
periorem, vbi opus fuerit, moneat.

Quoad promotionem discipulorum ad altiores classes videtur
seruanda antiqua consuetudo, vt ante actionem [Schulkomodie] et
distributionem Praemiorum non promulgentur ascensuri. Praefecti
autem erit curare, vt noui libri emendi in promptu sint.

Illegitimis nec praemia} publice danda videntur, nec ad—
mittendi ad alios honores in scholis.

Abeuntibus ex duabus scholis inferioribus non videntur danda
testimonia, {nisi parentum, Mecaenatum [sic] tutorumque volun-
tas, aut similis causa vigeat. Et quidem generatim nec in supe-
rioribus etiam scholis vlli testimonium dandum censetur, qui non
minimum sex menses nostras scholas frequentarit.

Quia de numero scriptionum et Praeceptores et Discipuli
questi sunt, de iis saltem, quae domo afferendae sunt, (nihil de
quotidianis exercitationibus in scholis demendo) in Rhetorica, vbi
maiori cum studio et iudicio orationes scribendae sunt, censuerunt
Patres, quatuordecim dierum spatium pro vna oratione conceden-
dum, vt olim, singulis autem hebdomadibus Graecam scriptionem
afferendam, et tertia hebdomade carmen. Ne vero discipuli tanto
spatio 14 dierum abutantur, curabit Praeceptor ad arbitrium in
hebdomade sibi ab ijs pensum aliquod legi Vel ostendi, quos forte
suspectos habebit. In Humanitate ternae quauis hebdomade suf-
ficere videntur, vna soluta, vna ligata, vna Graeca. Priuatae
autem quotidianae exercitationes vt in Poesi 00 crebriores sint,
huius scholae ratio exigere videtur, quod idem de Rhetorica in-
telligendum est. In alijs tribus inferioribus scholis alternis diebus
domo afferre sufficiet, cum etiam quotidie in scholis se exerceant.
Et [de] hoc puncto duntaxat R. P. N. informandus videtur.

Vt melius haec ratio noua studiorum obseruari possit, videtur
omnino necessarium, ut, vbicunque numerus discipulorum, in infima
maxime, octogesimum numerum excedit, schola diuidatur.

A J unio vsque ad Octobrem videtur in his scholis integer dies
recreationis relinquendus, iuxta Reg. Prouinc. 37. ξ. 11.

