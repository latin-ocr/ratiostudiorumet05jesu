p.221.

p. 2²2.

154 Ratio studiorum et institutiones scholasticae Societatis Jesu ΙΙ ”

 

In illis autem cum Scholarum autoritas fere ex magistrorum
opinione et autoritate pendeat, incredibile dictu est, quantum in-
commodi afferat mutatio magistrorum, cum notis et magna exi-
stimatione praeditis ignoti et nulla doctrinae opinione succedunt,
praesertim cum, quem consulant, habeant neminem. At si qui
primae Scholae praefuturi deinde sunt, priore anno secundae prae-
erunt, famae aliquid interea colligent: sese ad superiorem scholam
comparabunt: quibus rebus egeant discilpuli, videbunt: eos secum
ad superiorem classem deducent. Efficient denique, vt Magistro-
rum mutatio, quae tot saepe tragoedias excitauit, non admodum
sentiatur.

6. Denique scholis consultum esset quam maxime, si. futuri
Praeceptores duobus ante mensibus, aut eo amplius priuatim ab
aliquo peritissimo exercerentur in ratione legendi, docendi, emen-
dandi, scribendi et Scholam regendi. Haec enim si ante non
didicerunt, ea postmodum discere coguntur cum auditorum damno,
et sero proficient post existimationis iacturam et forte nunquam
deponent inolitum vitium: quod interdum 1160 magnum nec ine-
mendabile est, si principio curetur: non curato autem fit prope
inutilis, qui alioquin esset vtilissimus: dici vix potest, quam moleste
emendari patiantur Praeeeptores, postquam certam aliquam do-
cendi rationem inierunt, et quam crebrae ea de re cum Praefectis
contentiones audiantur. Ab hoc malo Nostris vt sedulo caueatur,
studiorum Praefectus, qui fuerit in primario Gollegio, ex quo
litterarum Humaniorum et Grammaticae Professores solent educi,
quotannis sub extremam circiter aestatem tribus fere mensibus,
antequam sequentis anni studia instaurentur, Rectori ac Prouin-
ciali reuocet in memoriam, si nouis in annum alterum Praecepto-
ribus indiget Prouincia, deligant vnum aliquem in Scholis mode-
randis valde versatum, siue sit ex Professoribus, siue ex Theologiae
Philosophiaeve auditoribus, ad quem quotidie per holram futuri
Doctores conueniant, vt ad nouum ab illo instituantur magisteri-
um, vicissim praelegendo, scribendo, dictando, emendando alia-
que munia boni Praeceptoris obeundo. -— Hactenus de Praece-
ptoribus: nunc de ipsis Humanitatis Partibus recte constituendis ac
tradendis agendum est.

