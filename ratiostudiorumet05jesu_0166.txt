p.21⁴.

p. 215.

150 Ratio studiorum et institutiones scholasticae Societatis Jesu II

videntur caeteri, quam Theologi, horum enim et maior est pau-
citas et Vsus multiplicior. Si qui tamen excipiendi videntur,
esset hoc indulgendum vel Valetudinarijs, vel ijs, qui ingrediuntur
Societatem grandiores iam, vel quorum insignis esset spes et
necessitas pro grauioribus occupationibus Hos enim excipi fere
nullus indigne fert.

2. Longe vero Vtilius videtur Scholis Humanitatis et Gram-
maticae, vt has Nostri doceant, an[tequam audiant Philosophiam,
quam postea. Primo quia inferiorum classium Praeceptores in
singulis pene rebus indigent directione Praefecti et Rectoris
propter quotidianas difficultates in pueris regendis, promouendis,
examinandis, expellendis etc. at Philosophi non tam faciles ac
tractabiles se exhibent Praefecto: posse ac debere se multa con-
stituere existimant, nec in singulis alieno ex arbitratu pendere:
quin etiam, dum adhuc in humili loco versantur et Nouitiatus
feruorem retinent, alacrius humeros submittunt tot laboribus ac
molestijS, quibus Doctoris munus implicatur. Secundo postquam
Philosophorum subtilitates degustarunt, adduci vix possunt, vt
Grammaticorum tanquam spinosis et insipidis institutionibus de-
lectentur: quare non raro deprehensi sunt in cubiculis, abiecta
Grammatica, Philosophiae scriptis incubare: et, si qua se praebet
occasio, facile excurrunt in Philosophorum digressiones, quae ad
ostentationem potiUS, quarn ad vtilitatem pertineant. Tertio si
ex Philosophia ad Grammaticam reuertuntur, tam Grammaticae
quam Theologiae subsecuturae incommodant. Nam vel serio ac
strenue statuunt vacare Grammaticae et Humanitati, vel osci-
tanter et perfunctorie. Si strenue, cum postea ad Theologiam
ascenderint, nihil plane recordabuntur Philosophiae, quam constat
iacere fundamenta Theologiae. Sin perfunctorie, magna fiet
auditorum et totius Scholae iactura, et hoc potius pertimescen—
dum est, nam barbariem, quam ex Philolsophis hauserant, dedi-
scere non possunt sine magno labore, hunc vero fugimus liben-
tius, quam subimus: quare vel barbariem non deponunt, vel sero
tandem. Satius esset Grammaticam, quam didicerunt, vsu statim
docendi confirmare, vt linguae Latinae peritia facile postea con-
seruetur, etiam cnm opus fuerit Philosophiam vel Theologiam
profiteri. Quarto etiam Philosophiae prodest magisterium Gram7
mancae, hoc enim ita exercentur atque excitantur ingenia, vt
aptiora postea fiant ad ea percipienda, quae Philosophi disputant:
praeterquam quod aetas ipsa, quo maturior est, eo altiores agit

