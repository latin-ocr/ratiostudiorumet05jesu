R. st. 1586. Utrum quinquenn. an quadrienn. theol? 75

 

ad magisterium Theologiae vel Philosophiae, caeteros solere a
superioribus statim post quatuor annos occupari vel in concioni-
bus, vel in confessionibus, vel in scholis inferioribus, vel in ad—
ministrationibus locorum Societatis, ita ut, si quas materias non
audierunt, nulla reliqua sit spes illis studendi seorsim.

5. Multo satius est inire modum legendi bonum, quam tem—
pus extendere. Hoc enim et nocet Valde, nec semper fieri potest.
Illud vero et per se expetendum est, et, si adhibeatur, nulla
temporis prorogatione indigebimus, circuncisis his, quae vel
inutilia, vel minus necessaria sunt, vt infra praescribetur.

6. Iisdem de causis nec necessarium est addere Ι tertium p. 84.
Doctorem Scholasticum, tum quia nimium onerarentur Collegia, Ἴ
tum quia opprimerentur scholares tot lectionibUS, tum quia in
auditorum exercitationibus in tres doctores diuidendis magna
esset confusio, tum quia aliquando neque tertio essent contenti,
sed peterent etiam quartum, quo liberius possent singuli suas
materias locupletare, tum quia non tam multi suppetunt ubique
doctores egregij, quales oportet esse Theologiae Professores, tum
quia addendi essent plures discipuli, qui possent subinde succedere
praeceptoribUS, eorum aucto numero, tum quia remedia, quibus
quinti anni necessita-s tollitur, tollunt et indigentiam tertij Doctoris.

Tametsi hae rationes tanti ponderis esse non videantur, vt
nusquam tres Scholasticae Theologiae Professores tolerandi sint:
Quinimo concedi possent tum vbi primae fundationis ratio tres
exigit; tum Vbi nulla est lectio Casuum et aegre potest introduci;
tum generaliter vbicunque Collegii prouentus ferre possunt eiusmodi
sumptum, nec deest copia Professorum, et auditorum tam numerus
quam valetudo tot lectionibus impar non est. Haec quibuscunque
Collegijs praesto fuerint, satius est tres esse Professores: quia
leuatur Professorum labor diuisus in plureS, nec quilibet cogitur
multa assiduo studio colligere, ex quibus pauca proferat in
publicum: id quod valde laboriosum est et quaestionibus maturius
examinandis incommodum. Adde, quod, 011111 publice docendo
doctores Ι egregij fieri soleant, quo plures docent, pluribus abunda· p. 85.
mus egregijs doctoribus Quocirca nonnullae Religiosorum familiae,
quo sibi numerosiorem Doctorum copiam comparent, plurimos
varijs in locis conantur habere Professores, cum pro auditorum
numero pauci satis essent. Apud nos contra, quo Theologia ad
pauciores contrahitur Professores, eo minus eorum numerus
propagatur, et qui nunc docent tanta studiorum contentione citius

