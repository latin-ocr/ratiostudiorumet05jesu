R. st. 1586. class. Rhetoricae. 199

num libros ediderunt: id enim et dignitatem habebit, et adole-
scentibus erit ad cognitionem Opportunum. Ne illud quidem ab-
fuerit a dignitate, si quando in hac classe phrases quaedam
vtiliores, aut Latinae linguae obseruationes grauiores exciperentur,
dummodo ex ijs essent, quae a communi vulgarique consuetudine
recedant.

Divisio horarum.
Prima hora antemeridiana, quae sit semihora

post commune principium scholarum.
Recitetur memoriter Oratio M. Tullij. Praelegantur praecepta
Rhetoricae.

Secunda hora.

Dimidia et repetatur, et aliquid a discipulis compositum
corrigatur: Thema vero breuiter a Magistro dictetur, quod am-
plificent postea discipuli. Affigatur interdum alicuius oratio
parieti, vt caeterorum iuuenum censura castigetur. Versus et
soluta oratio diebus alternis scribantur. Dilmidia altera hora p.2‹.›·.·.
aliquis Poeta enarretur, cursim tamen et breuiter, vt res et
phrases plane intelligantur, et paulo ante finem semihorae ali-
quid ex ijs, quae exposita sunt, repetatur.

Hora prima pomeridiana, quae sit dimidia hora
post aliarum scholarum initium.

Praelegatur Oratio M. Tullij , sed non sine aliqua repetitiuncula
ad finem.

Secunda hora.

Graecis vacetur: explicentur vero Demosthenes, Xenophon,
Homerus, Pindarus, Euripides, Sophocles, Thucydides. In quorum
lectione longius esset quotidie progrediendum, tametsi satis esset
quaternos aut senos Autoris quotidie versiculos ediscere. Nec

quicquam explicetur a Magistro, quod statim ab auditoribus
non repetatur.

Toto vero anno semel minimum octauo quoque die soluta*
orati0*, semel item carmen argumento proposito scribendum vi-
deretur. Singulis etiam minimum mensibus breuis aliqua oratio
vel carmen Graecum cum Latino publice pronunciandum.

