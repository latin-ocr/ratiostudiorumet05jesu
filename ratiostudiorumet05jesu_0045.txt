R. st. 1586. Prooemium 29

 

 

tatum est. In altero traditus fuit ordo ac praxis scholarum

omniumque exer Ι citationum, quibus ad sapientiam ac bonas artes ‚. 3.

quentus promouetur, institutio. Ac primum in opinionum
Theologicarum examine, in quo aliquid excogitare, quod multis
probetur, arduum semper visum est omnibus, patrum illorum
vnus, qui praeerat Congregationi, quaestionem aliam ex alia
iuxta ordinem Partium, Questionum, Articulorum S. Thomae in
disceptationem vocabat, ordine suam quisque sententiam prodebat,
si suffragia concordabant, haud magno negotio res transigebatur3
sin dissidebant, tum disputatio acris oriebatur: diuidebatur
quaestio in proprios status, certa secabantur ab ambiguis, lu-
brica et obscura a ratis et definitis: controuersiae capite sic ex-
plorato, discrepantium inter se argumentorum momenta ap-
pendebantur, in chartam sedulo referebantur3 copiosa duorum,
interdum etiam trium dierum disputatione examinabantur, donec
qui aliter senserant in plurimorum sententiam sponte concederent.

In constituenda deinde certa ratione ac methodo, qua scien-
tiae et facultates singulae tractarentur, recitabantur Patrum
nostrorum in hunc vsum conseruatae deliberationes, siue Romae
siue extra in nobilioribus Societatis Collegijs varia temporum
occasione institutae: percensebantur epistolae et consulta legesque
vniuersitatum, et diuersi generis alia, partim superioribus annis,
partim nuperrime ad Reuerendum P. N. Generalem ex plerisque
cum Italis et Hispanis, tum etiam Galliae, Germaniae, Poloniae
prouincijs transmissa: relegebantur 1 quartae partis Constitutiones, ,
studioque ad nutum illis parendi sedulo expendebantur: Canones
similiter Congregationum, Regulae et statuta scholarum, con-
suetudines praeterea, moresque Collegij Romani, quae liber manu-
scriptus simul omnia complectebatur. Ex his antiqua plurima
retinebantur, recentioraque attexebantur, abrogabantur nonnulla:
si qua dubitationem adferebant, singuli prouinciae suae priuatas
vel communes institutiones, Vsum et exempla scholarum, mores
et cuncta in medium proferebant, commoda et incommoda de-
monstrabant, quibus tot tamque Varijs auxilijs ad disquisitionem
judicationemque adhibitis, multarum peruestigata sunt remedia
difficultatum, iactaque mutuae inter nos consensionis fundamenta,
cum fixum ac ratum id apud se haberent, nihil esse posse
vel ad scholarum conseruationem promotionemque vtilius, vel
ad gratiam comparatamque existimationem retinendam accom-
modatius, quam vniusmodi omnes normam praescriptionemque

