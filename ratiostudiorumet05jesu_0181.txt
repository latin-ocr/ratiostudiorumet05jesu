R. st. 1586. Exercitationes lat. et graec 165

Quonam modo instituenda sint

exercitationum genera,
quibus Latinae Graecaeque literae
perdisci solent.

Cap. V.

Exercitationum genera, quae prope quotidiano teruntur
vsu, septem fere numero sunt, de quibus sigillatim ita praeci-
piendum videtur.

[1.] Ac primum pueris haud mediocriter proderit exerceri
quotidie in epistolis alijsve libris Ciceronis, quos deinceps a Prae-
ceptore sunt audituri, quam optimis characteribus diligentissime
describendis, eadem enim opera et literam efficient meliorem et
orthographiam sensim ediscent et memoriam adiuuabunt et, quod
a Praeceptore interpretandum est, intelligent melius, si id attente
praelegant: et, quod in exscribendo Thucydide ferunt Demostheni
contigisse, occultam Ciceronis imitandi facultatem et consuetudinem
nanciscentur. Haec verO, quae ex Cicerone transcribunt, alijque
eorum libelli exceptorij nonnunquam a Magistro, interdum etiam a
Praefecto legantur tum ad illorum diligentiam explorandam, tum
ad emendandam orthographiam, qua nihil vitiosius in ijs, quae scri-
buntur a puero. Tanto vero vigilantius arripiat Magister quancun-

que potest occasionem inculcandi et emendandi diphthonlgos, aspi- ‚ 0

rationes, accentus, interpunctiones aliaque id genus, quorum
frequens est in scribendo corruptela. Quo in genere nulla paulo
prouectiorum admittenda videretur excusatio, quod eos scribere
pene nihil oporteret, quod aliquo ex libro non transcripserint.

2. Audiant attente praelegenteni Magistrum, cum autorum
interpretatio ac stylus longe maioris Vtilitatis sint, quam praecepta
GrammaticeS, quanquam haec ipsa minime negligenda sunt. In
praelegendo autem nil optandum magis est, quam vt vnusquisque
Magister intra suae se scholae fines contineat, nec studio maiorum
rerum modulum suum transcendat, nec minuta quaedam et ieiuna
consectando ad humiliora, quam quae sui sunt ordinis, se de-
mittat.¹

¹ Zwei wichtige Regem, auf welche die Schulmauuer heute noch
driugen.

Γ. 2411.

