R. st. 1586. (nass. Rhetoricae. 197

 

ab eo videtur explicandus, a quo praecepta traduntur: et frequenter
accidere potest, vt in orationibus M. Tullij praecepta indicentur
longe aliter, quam exposita fuerant in arte. Multo vero incom-
modius est, vt argumenta compositionum ab alio dictentur et
emenldentur, quam ab eo, qui exponit artem, cum exercendi sint
auditores iuxta normam, quae singulis diebus ex arte praescribitur.
Neque vero nimium Vnus ‘Professor Rhetoricae oneraretur, cum
Philosophi duas quotidie habeant lectiones, repetitiones praeterea
et disputationes, et quotidianas prope responsiones ad ea, de quibus
priuatim interrogantur. Posset adhuc mos iste Romanus alere
pigritiam aliarum Prouinciarum, in quibus Rhetoricae Professores
possent sibi collegam aut socium petere exemplo Collegii Romani3
et iam diu ista res non bene audit in Prouinciis, in quibus
et artem et orationes et Graecam lectionem Vnus Professor sus-
tinet fere.

3. Nihil minus duabus mane horis, et duabus a prandio in
schola manendum esse videtur, id enim in omnibus prouinciis
receptum est, a quibus Romanum Collegium discrepare non decet,
cum illud Collegiis caeteris tanquam exemplar proponatur in
Constitutionibus. Adolescentes quoque, qui Rhetoricam audiunt,
quo amplius in schola morantur, eo minus rebus noxiis implicantur:
implicantur autem nihilo minus, quam aliarum scholarum audi-
tores. Neque vero propterea discipulis ad elaborate scribendum
tempus deerit, si prudenter diuidatur. Praeceptor quoque existimet
suam auditoribus operam vtiliorem esse, dum in schola versatur,
quam cum priuatim tanto apparatu se comparat ad legendum.
Huc accedit, quod, cum Rhetores versibus etiam scribendis fre-

». ’ζ’-’.3.

quenter vacent, iuuandi videnitur prope quotidiana Poetae ali- ‚.;›1‹·..

cuius enarratione, vnde depromi possit Poeticae imitationis atque
locutionis varietas et copia.

4. Libri in Rhetorica exponendi fere sunt: Orationes Tulli-
anae, aliquae etiam Liuianae, Partitiones, Libri de Oratore, de
Inuentione, Rhetorica Aristotelis: Topica M. Tullij vix videntur
Vtilia propter exemplorum obscuritatem, quae plus temporis sibi
vendicant, quam ea, quae sunt propria Rhetoricae. Quare loci
oratorii exponi possunt in Partitionibus aliisve libris, in quibus
eos breuiter attingit Tullius, Praeceptore interim rem locupletante,
quantum satis est, ex alijs autoribus: vel cum de his agendum
videbitur, exponi posset liber septimus Quintiliani. Nihil vero
Rodolphi Agricolae Videtur legendum, nec aliquid dialecticum,

