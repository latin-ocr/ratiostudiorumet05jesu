R. st. 1586. Commentariolus. 55

tem temporibus haberemus Theologiam. Subijciemus aliqua exem-
pla perspicuitatis causa. Permissum est, doceant qui velint cum
Scoto, Durando, Bonauentura, Ariminensi, Gabriele et alijs, in
primo instanti suae creationis potuisse Angelum peccare saltem
peccato omissionis, et hoc, quia respectu cuiuscunque actus etiam
circa vltimum finem et bonum in communi, viatorem habere
libertatem exercitij, quae sufficit peccato omissionis, fatentur
omnes. Putabunt aliqui, hoc esse contra S. Thomam, qui 1. Part.
Q. 63. Art. 5. negat in primo instanti potuisse esse in Angelo
Vllum actum inordinatum liberi arbitrij, quia prima operatio est
ab autore naturae. At haec S. Thomae verba sonant solum pec..
catum commissionis, a cuius negatione non apparet necessaria
illatio ad peccatum omissionis negandum, quod sine vllo pec-
cato commissionis esse potest iuxta S. Thomam 1. 2. Q. 6.
Art. 3. et Q. 71. Art. 5. vbi docet, esse posse peccatum purae
omissionis sine vllo actu voluntatis. Imo S. Thomas fatetur, in
primo instanti habuisse Angelum libertatem exercitij; at haec

sola sufficit purae omissioni. Quare si S. Ι Thomas cum pro- . .

babilissima opinione reliquorum Doctorum vel conuenit, vel com-
mode exponi potest, ut conueniat, quae necessitas est, vt ad
improbabilem opinionem, quam nusquam expressit, trahatur?
Exemplum alterum. Definitum est, suppleri a Diuina essentia
vicem speciei intelligibilis citra vllam prorsus informationem.
Hoc, dicet aliquis, est contra S. Thomam passim docentem, vniri
Diuinam essentiam cum intellectu vt formam non in esse natu-
rali, sed secundum esse intelligibile, et per se ipsam facere in-
tellectum in actu primo] Verum haec exponi possunt dupliciter.
Primo, vt haec vnio sit quaedam informatio per modum formae,
et hoc est, quod communiter reijcitur, quia intelligi ¹vix potest,
quomodo informet vere secundum esse intelligibile, non secun-
dum esse naturale. Secundo modo, Vt haec vnio sit sola essen-
tiae immediata, sed extrinseca assistentia ad effectiue determi-
nandum intellectum ad hoc obiectum, et haec dicatur actus
primus, quia, hac posita, sic est intellectus in actu primo potens
videre Deum, vt esse solet, cum informatur specie intelligibili
aliorum obiectorum: et hoc est esse formam secundum esse non
naturale, sed intelligibile, quia perficit intellectum non ad essen-
dum formaliter aliquo modo, sed ad intelligendum, quod ante
non poterat, effectiue determinatur ab extrinseco. Certe, cum
priorem modum nunquam S. Thomas¹ exprimat, et cum commode

