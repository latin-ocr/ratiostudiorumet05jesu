p. 165.

122 Ratio studiorum et institutiones scholasticae Societatis Jesu Π

argumenta pro et contra apparatu Scholastico disponantur, sed
per dubia vel conclusiones difficultas euoluatur, eo consilio ac
ductu, vt Confessarius informetur, non Theologus: in confirma-
tionibus autem conclusionum seligantur ad summum duae tresue
rationes optimae: non taceatur tamen, quorum auctorum ea sit
opinio, dummodo Canonistarum more non coaceruentur allegatio-
nes. Porro ita Professor suas opiniones constabiliat, vt aliquam
etiam aliam, quae bonos habeat autores, significet esse probabi-
lem. Neque contentus sit generali quodam praecepto seu regula,
sed etiam exempli gratia ad tres quatuorue casus particulares de-
scendat, sed non plures fere, ne tempus vtilioribus subtrahatur,
nec usquam vltra horam legatur.

7. Lectione peracta, fiat in Scholis repetitio per dimidiam
horam praesente Praeceptore, vt in Theologia Scholastica dictum
est. Domi quotidie et die Dominico repetantur huiusmodi lectio-
nes a Casistis: tres moneantur qui repetant, et liberum sit Prae-
ceptori ab illorum quolibet exigere lectionis partem, quam malu-
erit: praesto sit Praeceptor repetentibus eosque ita subleuet, vt
frequenter etiam ἱ quae breuiter docuit, explicet: ea namque re
magnopere indigent Casistae3 post repetitionem dubia proponantur.

8. Quolibet Sabbato, praetermissa lectione, per duas horas
de propositis conclusionibus disputetur in Schola coram magistro:
ea vero disputatio non tam instituatur argumentationis filo, quam
interrogationis, ita vt vel exigatur explanatio alicuius obscuri-
tatis vel nouus Casus mutata circunstantia aliqua proponatur,
dummodo non sit extra materiam conclusionum, vel petatur, quo-
modo haec cohaereant cum antecedentibus, cum quibus parum
consentire videntur: vel alicui conclusioni apponatur Canon seu
Doctor ex primarijS, seu nonnulla mediocris argumentatio,⁷ quo
res plus habeat dignitatis, temperate tamen et longe infra philoso-
phicam consuetudinem. Eadem haec praestanda sunt etiam vbi
lector Vnus est, sed decimo quinto quoque die, nec vltra sesqui-
horam.

9. Vbi vero nulla est publica lectio Casuum, Sacerdotes nostri
tam in Collegijs, quam in Domibus, vt in eorum regulis habetur,
bis in hebdomada vel semel saltem conueniant ad habendam de
Casibus collationem inter se aliquo praeside, qui prudenter ac
tuto possit id praestare. Ab hac autem collatione Sacerdotes
nulli (exceptis Theologiae Professoribus alijsue pene paribus
Praesidi, qui mutuis horam extraherent contentionibus) eximantur,

