›. 207.

146 Ratio studiorum et institutiones scholasticae Soeietatis Jesu II

 

deberent. Quodsi in aestate non potest fieri, alia quaeratur ratio,
vt recreentur ordinarie, et quidem missi a Superiore, sicut caeteri
Professores: ea nanque cura Praepositorum mirifice exhilarat
subditos, redditque alacres ad laborem. Quare in vestibus, in
cubiculis, in libris, alijsque rebus necessarijs nihil fere intelligatur
esse discriminis inter istos et illos Professores. Quinto cum quis
se strenue ac patienter gerit in docendo, non inde sumatur occasio
magis ac magis illum onerandi, et diutius in eo labore detinendi,
alioquin, ne id sibi contingat, segnius alij atque oscitantius suo
munere fungentur. Sexto si quid carminum, aut orationum publice
proferunt aut pronuntiant, intersint Superiores, videant, audiant,
collaudent, et caeteros iubeant interesse, sin nihil tale scribunt
atque edunt Rhetores et Grammatici, eos urgeat Rector atque
inflammet ad hoc exercitationis genus, et sicut praemia distri-
buuntur externiS, non ab re foret ter aut quater in anno egregias
aliquas sive solutas, sive astrictas compositiones Nostrorum pulblice
pronuntiari vel in Refectorio vel in Vineal cum aliqua celebri-
tate et conuentu oninium. Septimo2 per octauum vel decimum
quintum quemque diem conuocandi essent a Rectore, et (quod
eius Regulis valde congruit) beneuole rogandi, quid eis desit, qua
in re iuuari velint, quidve optatos Scholarum progressus impediat,
quid emendandum, quid commutandum, quid amplificandum occur-
rat. Octauo3 in ijs, qui vel in Societatem cupiunt admitti, vel
admissi iam ad superiores facultates profitendum promouendi sunt,
alijs (si caetera valde imparia non sint) praeferantur, sedulo etiam
quaerantur ij, qui literis humanioribus magis excellunt. Tandem
illud Vniuersim habendum est, Rectoribus nihil antiquius, nihil
optabilius esse debere, quam vt salua religiosae pietatis disciplina
Praeceptorum conseruent4 hilaritatem, et in ea posita esse prae-
sidia omnia Scholarum bene gerendarum existiment. Iam vero
aliquanto propius ad huiusmodi studiorum temperationem insti-
tutionemque accedamus, quae dilucida ac distributa magis vt sit,
priusquam ad ea, quae propria sunt Humaniorum Scholarum sin-
gulis, descendamus, capita quaedem exponemus eorum, quae
communia sunt vniuersis.

¹ D. h. Landhaus, Villa.

² Hier sind 6 Liuicn, «las frahun-0 „septin10“‚ hau‹ls‹·.ln·iftlicln getilgt,
ofscnbar sehon zu Rom vor der Absendung'.

³ So aus „Nono“ handschr. vei-bessem.

⁴ Im Urig. „conseruetf‘

