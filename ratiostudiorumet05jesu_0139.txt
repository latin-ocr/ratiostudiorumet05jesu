R. st. 1586. Casus Conscientiae. 123

 

si ex professo vel aliquando audiunt Confessiones, etiam si Ma-
gistri Scholarum sint. Vel enim liberandi sunt 1 ab onere Con-
fessionum, vel, si id fieri nequit, non relinquant huiusmodi col-
lationem, est enim tam varia ac multiplex haec scientia Casuum:
tam lubricum ac fallax iudicium: tam fugax et inconstans me-
moria, vt sine crebra harum rerum inculcatione vix graues lapsus
valeant euitari. Nec parum verendum est, ne quosdam taedere
laboris incipiat, et malint ex tempore, quam meditato, et suo
potius ipsi iudicio, quam ex Doctorum praescripto respondere, non
sine magna nostrae existimationiS, ne dicam conscientiae, iactura,
Superiores etiam ijs interesse collationibus oporteret, tum quo
magis ordinate et grauiter peragantur, tum quia nonnunquam
nihilo minus hoc auxilio indigent ipsi, quam reliqui, cum fre-
quenter ijs de rebus consulantur.

10. Atque hae collationeS, quo fructuosiores sint, instituen-
dae videntur hoc fere modo. Si in Collegijs, quae publicam habent
Casuum lectionem, aliqui sint Sacerdotes, qui eam lectionem non
audiunt, licet audierint vel ad altiora etiam progressi sint, si
tamen confessiones audiunt externorum, bis in hebdomada aut
semel saltem intersint (nisi suam seorsim habere malint, quod
ordinarie satius est) domesticae repetitioni, quam habent quotidie
Casistae: audiant eos repetentes, interrogent de quibus dubitant.
Interrogentur et ipsi a Praeceptore nonnunquam, quid ad istum
vel ad illum casum respondeant, accedant vero parati ad eam
materiam, de qua tunc disputatur in schola.

11. Vbi nihil publice praelegitur de Casibus, collationum
Praeses statuat materiam aliquam, de qua disserendum sit, vt de
vsura, de simonia, de voto, de matrimonio, de homicidio, de irre-
gularitate, etc. Et principio quidem ipsemet breuiter aperiat prae-
cipua capita ac fundamenta illius materiae, vt generalem quan-
dam notitiam et tanquam lucem in omnes illius tractationis
partes praebeat: deinde ad singularum partium et questionum
examen accedat: non vt ipse per se illas exponat, sed alicui
demandet, vt de aliqua quaestione aut capite illius materiae tres
quatuorue Casus seligat, eosque a se recognitos et emendatos af-
figi iubeat in loco repetitionis, notato ibi die, quo examinandi
sint. His vero Casibus studeant caeteri indistincte apud quos-
cunque voluerint Doctores, Î‡vel quilibet apud vnum aliquem a
Praeside praestitutum. Postquam conuenerint omnes, interroget
vnum aliquem de primo Casu, deinde duos fere alios de eodem,

p. 166.

p. 167.

