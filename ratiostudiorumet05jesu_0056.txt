40 Ratio studiorum et institutiones scholasticae Societatis Jesu II

 

 

 

cum S. Thoma. Quod onus a Constitutionibus impositum, tot
clarissimis receptum Gymnasiis, a nostris Patribus toties oom-
mendatum, si per se graue non est, fiet etiam hac formula leuius,
quae et in nonnullis a S. Thoma Nostros eximit, et eum sic
plerumque declarat, vt a frequentiore Theologorum schola non
discrepet.

Hactenus de formula constituenda, quae si multis affluit
commodis, exigendum non est, ne nulla ex parte grauis atque
onerosa' videatur . neque enim in humanis, praesertim arduis,
rebus optandum est, vt nullis, sed vt quam minimis laborent in-
commodis. Verum si quas illa prae se fert difficultates, eae non
magno negotio tolli possunt, aut leuari: id quod distributius vt
fiat, illas quinque in capita conferemus, vt, quantum sit in sin-
gulis momenti, facile perpendatur.

Primum caput desumitur ex aliqua molestia, quam Nostris
afferre possent et praeclusa libertas excogitandi meliora, et tan-
quam illata quaedam vis ingenijS, si, quae non credunt, docere
cogantur.

p. 24. Praecipua sane haec difficultas a multis existimabitur, sed
longe minorem eam putabunt, si cogitent, inueniendi opinandique
libertatem non aliam, nec maiorem quaerendam nobis esse, quam
patiatur Societas, cui nomen dedimus, eiusque Fundator, qui
Constitutionum 3. Parte Cap. 10. disertis verbis cauet, ne „nouae
opiniones admittantur“; quod tamen suauius vt fieret, additum
est hac formula „Nisi ex consensu P1·aepositorum“. In reliquis
etiam, quae noua non sunt, sed inter Doctores controuersa, non
liberum singulis delectum reliquit Ρ. Ignatius, sed 4. Parte Const.
Cap. 5. ξ. 4. sequantur, ait, in quauis facultate securiorem et
magis approbatam doctrinam et eos autores, qui eam docent.
Et ne singulis liberum esset iudicium de magis approbata et
securiore doctrina deligenda, statim subdit: „Cuius rei penes
Rectorem (qui quod statuetur in Vniuersa Societate ad maiorem
Dei gloriam secuturus est) cura sit.“ Id quod etiam repetit
Cap. 24. ad finem. Nullus igitur nobis locus factus est con-
querendi de adempta docendi sentiendique libertate, quam et
nos in Societatem transtulimus, et Societas moderatur iuxta
Constitutiones, et Constitutiones eam obstringunt doctrinae, quae
communi iudicio magis approbata sit.

Huc accedit, quod modestis pijsque ingenijs non qualis-
qualis est appetenda libertas, sed quae cum virtute coniuncta

