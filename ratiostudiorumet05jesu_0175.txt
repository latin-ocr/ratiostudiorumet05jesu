R. st. 1586. Grammatioa. 159

aliquando explicatur per Possum vel Sino. Igitur Substantiuo
verbo iam coniugato quattuor tantum simplices Goniugationes
ponendae videntur. His vero expositiS‚ et memoriae commen-
datis, statim ad Concordantias veniendum esset: et a Concor-
dantijs ad Syntaxim pedetentim ordine supra exposito per
quotidianam thematum compositionem: haec enim est, quae
longo vsu debet linguam Latinam reddere pueris familiarem.

5. Toto vero tempore, quod Concordantijs et scriblendis
thematibus impenditur, simul exerceantur pueri in intelligendis
et discendis Declinationibus ac Coniugationibus⁷ quae supra
fuerant omissae ex Emmanuele. Hae namque colligendae forent
in vnum et collocandae post quatuor simplices verborum Coniu-
gationes, vt post has certo quodam diei tempore exponantur et
memoriter reddantur.

6. De nominum vero Generibus illud habendum est, necesse
non videri, ut sciat puer Genera omnium linguae Latinae nomi—
num: vix haec docti sciunt, et scita facile excidunt, et semper
Calepino¹ opus est. Adde quod hae generum regulae versibus
fere traduntur⁷ alioquin vix memoriter retinentur: versus vero et
per se obscuri sunt, et impliciti sexcentis exceptionibus et mono-
syllabis quibusdam terminationibus insuaues, et fere barbaro
stylo conscripti, vt ijs ad barbariem potius, quam ad Latini-
tatem instituantur pueri.

Eadem fere quadrant in Praeterita et Supina verborum,
de quibus et longae sunt praeceptiones et nimium tenebricosae,
et coniectae in versus vix bene Latinos et extremis detrun-
cationibus insulsos, qui diu remorantur pueros in re difficili, nec
admodum necessaria3 cur enim sciant pueri statim Praeterita et
Supina omnium verborum? Cur in ijs consenescant, praesertim
qui debiliori sunt ingenio? Itaque fuerit satius ad Emmanuelis
Genera, Praeterita et Supina addere paucos versus non illepidos

p. ²:51».

atque insulsos, sed bene Latinos, quibus Ι Regulae quaedam pam.

eorum, quae frequentius in vsum veniunt, dilucide comprehen-
dantur et a pueris ediscantur: Aliae vero regulae ac multiplices

¹ Das grosse Lexikon Calepi11S‚ Ambros., Ο. S. Aug. „Dictionarium
octo linguarmn“‚ Basil..1584. Fol. —- Ej. „Dict. undecim linguarum“, Basil.
1590. (1627 ἲ) Letztere Ausgabe die beste. —- Er hiel's eigentlich Ambrosius
Graf von GalepiO, gel». zu Bergamo 6. Juni 1433, starb erblindet 1510.
S. Feller, Dictionu. hist. und Morari, Grand Dictionn. u. d. W.

