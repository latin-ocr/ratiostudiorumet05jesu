R. st. 1586. commentariolus. 47

earum, quae magis firmis rationibus ac fundamentis nituntur,
quam earum contrariae. Hoc enim genus in primo vel tertio
continetur, siquidem, quae sint firmiores rationes, non potest ex
ipsis rationibus iudicari, cum saepe accidat, vt eadem argumenta
alicui demonstrationes, alteri sophismata videantur. Hic vero
trium generum delectus si seruaretur, paucarum definitio satis
esset, nec oporteret statuere, vt, paucis exceptis, in reliquis a S.
Thoma non recedatur3 hac enim lege necesse est comprehendi
multas S. Thomae conclusiones leuissimas, cum contra satis sit,
vt Nostri in vno doctrinae genere conueniant, qualis est doctrina
S. Thomae, ne diuersae quasi sectae inducantur. Abunde quoque
consuleretur concordiae3 quia, definitis quibusdam principijs, ex
quibus alia pendent, in caeteris non saepe contingit, vt Nostri
dissentiant; et si dissentiant, leuissimum est perturbandae con-
cordiae periculum.

Haec omnis difficultas minoris plane momenti est, quam
videatur. Nam primum, tria priora genera non sunt satis, sed
quartum etiam adijciendum, quod validis nititur rationibus: propter
has enim autoribus existimatio accedit aut decedit: ijsque adducti
nonnunquam solemus vel sequi minus eximios scriptores, vel deserere
clarissimos. At de rationibus, inquies, Varium ac multiplex solet esse
iudicium. Solet plane, sed idem quadrat in primum et secundum

genus opinionum, cum plerunque y altercemur, sitne aliqua sententia .

grauioris, an leuioris materiae; et coniunctane cum pietate, an
abiuncta penitus. De quibus si quid statuendum esse putabit
Societas, id statuere non poterit, nisi ex iudicio suorum Docto-
rum: cur non hoc ipsum adhibere potest in expendendis ratio-
num momentis? Deinde definiantur, esto, tria priora tantum
genera; at haec tria non modicam continent definiendorum multi-
tudinem, et numerosiorem, quam primo videatur aspectu. Attin-
gamus aliquid de singulis seorsim et ordiamur a primo, quod
sententias cum pietate connexas amplectitur. Nam quomodo
oportet esse connexas, vt, quae definiantur, dignae sint‘? Itane,
vt, illis pernegatiS, penitus ac manifesto ruat pietas? At hae
de fide fere sunt, et quia plus nimio certae, hic non exprimendae.
An quando maxime fauent pietati ac fidei, ita vt per illas facile
defendatur, sine illis aegre et incommode? At hae paucae non
sunt. Indicabimus aliquaS, ex quibus consimiles conijei possint.
Definitum est, non repugnare per Dei potentiam Angelum simul
esse posse in multis locis adaequatis Quibusdam id valde referre

