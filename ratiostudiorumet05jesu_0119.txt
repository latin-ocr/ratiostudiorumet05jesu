R. st. 1586. Disputationes. 103

 

tandem Theologiam non tam in memoria atque intelligentia,
quam in libris papyraceis reconditam. Constitutiones vero nihi]
gravius commendant, quam disputationes earumque frequentiam
et assiduitatem3 tantumque in ijs momenti esse putant, ut ne
humaniorum quidem literarum et grammaticae studiosos ijs
carere patianltur. Semper vero viri graves sibi persuaserunt, p.130.
addisci Philosophiam ac Theologiam, non tam audiendo, quam
disputando. Illic enim certissimum fit periculum, quantum quis
intelligat ea, quae scribit aut docet: et quanta sit firmitas
priuatarum cogitationum, cum non raro quae splendescere
videntur in cubiculo, sordeant in Scholasticis concertationibus.
Tunc etiam, dum ab aduersario premimur, cogimur omnes ingenij
nervos intendere, et pleraque tunc extundimus urgentibus alijs,
quae in otio atque vmbra nunquam venissent in mentem. Audi-
mus aliorum inuenta, quae aut lucem aliquam rebus dubijs
afferunt, aut viam aperiunt ad aliquid aliud excogitandum, aut,
si minus placent, perspectis aduersarij effugijs, et ijs possunt
occurrere facilius, et nostra firmius communire: obseruare possunt
et auditoreS, quid boni iste, quid ille Praeceptor afferat, et
exemplo doctorum sese acuunt ad pugnam, animaduertenteS, vbi
claudicent argumenta: quae distinctiones opportunae sint; quo-
modo Praeceptoris doctrina subsistat. Tandem et grauissimorum
virorum iudicio et experimento comprobatur, disputationem vnam
plus prodesse, quam lectiones multas3 praeterquam quod nihil
sit, quod nostras scholas magis illustrare possit, quam si audi-
tores sic instituamus, vt in publicis conuentibus et concertatio-
nibus magnam audientium moueant approbationem et plausum.
Vt autem disputationes, quae iacere videntur, in meliorem for-
mam ac splendorem excitentur, multa praesto sunt remedia,
sed Ι quae omnia posita sint in Superiorum sedulitate, qui, nisi μω]
in hanc rem serio incumbant sibique persuadeant, hinc omnem
fructum et existimationem scholarum nostrarum pendere, effi-
cietur plane nihil, etiam si de ea re bene constituenda multae
leges aut praecepta scribantur. Itaque proderit primo, si Supe-
riores frequenter intersint disputationibus priuatis et publicis:
obseruent, quibus causis fructus huius exercitationis impediatur:
corrigant quae corrigenda sunt: collaudent strenuam ea in re
operam quorundam3 aliorum redarguant socordiam: perficiant
denique, vt intelligant omnes, cum primis eam rem sibi curae
esse. Quod si alijs negotijs impediti haec per se praestare non

