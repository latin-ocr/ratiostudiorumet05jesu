58 Ratio studiorum et institutiones scholasticae Societatis J esu Π

ur. 7.
Bulla Pii V. et Gregorii XIII.

p. 54. Quo magis Nostrorum doctrinae et securitati consulatur,
operae pretium fuit hic etiam subijcere Pij V. Gregorij XIII.
Bullam nondum satis omnibus notam ac peruulgatam, qua
nonnullae cuiusdam doctoris Louaniensis propositiones dam-
nantur: ut ijs bene perspectis facile intelligant Nostri, cum
ad has questiones deuenerint‚ quid eos sequi, quid cauere

oporteat in docendo. Est autem Bulla huiusmodi.

Gregorius Episcopus seruus seruorum Dei ad futuram rei
memoriam. Prouisionis nostrae debet prouenire subsidio, vt ea,
quae a praedecessoribus nostris emanarunt, suadente maxime
Fidei Catholicae conseruatione, vbicunque ipsis opus est, produ-
cantur. Quare nos tenorem litterarum felic. rec. Pij Papae V.
praedecessoris Nostri in eius Registro repertum describi et prae-
sentibus annotari fecimus, qui talis est. —— Pius Episcopus
seruus seruorum Dei ad futuram rei memoriam. Ex omnibus
afflictionibus, quas in hoc loco a Domino constituti tam

p. 55. luctuoso Ι tempore sustinemus, ille animum Nostrum praecipue
excruciat dolor, quod Religio Christiana, tantis iampridem tur-
binibus agitata, nouis quotidie propositis opinionibus confliotetur,
Christique populus, antiqui hostis suggestione dissectus, in alios
atque alios errores passim et promiscue deferatur. Quantum
vero ad nos attinet, totis viribus conamur, vt illi, simul atque
prosiliunt, penitus opprimantur: magno etenim maerore afficimur,
quod plerique spectatae alioquin probitatis et doctrinae in varias
sententias offensionis et periculi plenas cum verbo, tum scriptis
prorumpunt, deque eis etiam in scholis inuicem controuersantur,
cuiusmodi sunt sequentes. Nec angeli, nec primi hominis adhuc
integri merita recte vocantur gratia. Sicut opus malum ex na-
tura sua est mortis aeternae meritorium, sio bonum opus ex na-
tura sua est vitae aeternae meritorium. Et bonis Angelis et
primo homini, si in statu illo permanissent Vsque ad vltimum
vitae, felicitas esset merces, et non gratia. Vita aeterna homini

