R. st. 1586. Grammatica. 155

 

Quantum referat optima
nostros uti Grammatica,
quaeue eiusmodi videatur.

Cap. III.

[1.] Quoniam totius Humanitatis fundamentum 111 arte Gram-
matica positum est, ab ea videtur exordiendum esse. De ea vero
facultate praecepere quam plurimi: sed in optimo seligendo labo-
randum est imprimis: nihil enim praeclari sperari potest de male
ruderata initio structura: nec facile est, si quam barbariem puero-
rum tener animus combiberit, exuere: nam „quo semel est imbuta
recenS, seruabit odorem Testa diu.“ Superioribus plane annis
per varios itum est Grammaticos3 et, cum priores non placerent,
alios atque alios subinde in Scholas nostras adsciuimus Quae
tam crebra commutatio nec leuitatis nota, nec doctrinae iactura
caruit, quod homines nostri, quo tempore oportuit eos ad meli-
ora proficere, cogerentur identidem noua conquirere: dediscere,
quae didicerant: et tanquam de vertendo solo potius, quam de
statuendo domicilio cogitare. Igitur e re nostra quamplurimum
fuerit vnum aliquem Grammaticae facultatis scriptorem nancisci,
qui iure optimo possit caeteris anteponi: repertum vero ita con-
stanter retinere, vt turpe esse posthac existimemus iterum incertis
quasi sedibus vagari. Et 1 quidem in ea re strenue laborasse vi-
detur Emmanuel noster. Significationes enim et Constructiones Ver-
borum, Nominum aliarumque partium orationis ex optimis collegit
autoribus, et in methodum redegit accuratissimam. Si quid igitur
in Syntaxi latinum, purum, tutum, elegans optari postest, id non
ex alijs Grammaticis, quia ea de re vel falso, vel improprie, vel
barbare praeceperunt, sed ex Emmanuele petendum videtur. Ordo for-
tassis non nihil commutandus esset, vt facilior, planior, aptior
pueris reddatur. Ordo siquidem Emmanuelis ijs fere laborat in-
commodis. Primo quidem, quod in rudimentis, quae primo loco
tradenda sunt pueris, quatuordecim ponit praecepta toti Syntaxi
communia1, quae plus habent obscuritatis, quam vt intelligi pos-
sint a tironibus. In ijs enim aliquid praecipitur de Gerundijs,

¹ [Nota libri :J Pag. 126.

p. 224.

