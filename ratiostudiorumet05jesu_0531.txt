Sel. Petrus Ganisius iiber theol. Nachbildung eines Priesters 1589. 515

gantis ipsius animum, scopum, ingenium atque morem in studijs
quotidianis. Sunt enim varij planeque dissimiles, qui sacris in
literis hodie philosophantur: quidam mediocrem solum, alij excel—
lentem Theologiae cognitionem sibi comparare conantur. Plerique
studiosi parum expendunt, hanc omnium artium arcem ac Reginam
existere, et quam imbecillos ipsi adferant humeros, ut ingentia
quibus multi succumbunt, Theologiae pondera, ut sic dicam, susti-
nere possint. Pondus est, Biblicis literis seu Theologiae, ut uocant,
positiuae iustam operam dare, et in hunc usum linguarum cogni-
tione pollere. Pondus est, scholasticis Doctoribus atque libris, in
quibus Theologia uel maxime florere solet, se totum mancipare.
Pondus est, in conscientiae casibus, quos uocant, et in practica
Theologia diu seduloque uersari, ut Sacramentum confessionisrite
administretur. Pondus est, concionandi muneri, ex quo tam mul-
ta pendent, satisfacere, ut cum fructu audientium Dei uerbum dis-
seminetur. Pondus est, in Theologia mystica, uti uocant, quiete
domi uacare, ut optimam cum Magdalena partem eligas, ac di—
uine philosopheris. Pondus est denique, ueterum Theologorum
scripta 818 8110111818, 111 genuinum diuinae scripturae sensum ex
illis eruas, ac Patrum sententias inter se conferas, sciteque nostris
accommodes temporibus, tum ad nouas haereses profligandas, tum
ad Catholicae fidei dogmata propugnanda, tum ad solida uerae
pietatis officia in nobis 38 alijs promouenda. Tam longe lateque
patent sacrae Theologiae pomeria, quae campos amplissimos ex-
hibent studiosis, si quibus libeat 38 118831 111 11118 expatiari.
Quod cum ita sit, non satis assequor, quo pacto possim,
etiamsi uellem, futuro Theologo certam studendi rationem indicare
atque praescribere, ac talem potissimum, qualis 3 88118 3111188 desi-
deratur. Eius enim ingenium ac natura, ut conijcio, non parum
diflert a plerisque alijs, qui se Theologiae studijs ex professo con-
secrant, et in his penitus conquiescunt. Hic uero, praeterquam
quod curam domesticam sustinet, etiam horarias habet recitare
preces, quotidie Canticis ac Ceremonijs Ecclesiasticis cogitur in-
teresse, neque solum sacerdotale, sed etiam pastorale munus apud
sanos et aegrotos debet administrare. Haeccine multa et grauia
sunt impedimenta, quae a sacris studijs auocent animum, 81 8111-
diosum in medio cursu retardent, optatumque fructum intercipiant?
Quid vero si et uagus accedet animus, qui in uno eodemque
studiorum genere non consistat, et nescio quam libidinem in studijs

ipsis consectetur, ut, nisi delectet proposita lectio, obrepente fasti-
33*

