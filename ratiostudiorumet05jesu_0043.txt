R. st. 1586. Prooemium. 27

strandiS, in iuuentute erudienda, in disputationibus cum fidei ad-
versarijs, in consilijs, responsisque de dubijs rebus, et caeteris
nostrorum hominum muneribus ac functionibus: quae doctrinam,
non vulgarem illam, sed excellentem quandam desiderant.

Ad eam vero consequendam interest plurimum, qua in-
grediamur via, quibus artibus, quibus vtamur auxiliis, quod, nisi
ratio facilis ac solers ineatur, multis consumptis laboribus fru-
ctus respondere soleat exiguus: contra vero si studiorum labor ad
sapientem aliquam normam dirigatur, non magnis lucubrationi-
bus magnum compendium et fructus uberes referantur. Huc
accedit, quod non modo nostrates, sed externos etiam adolescentes
docendos suscepimus, quorum cum nu Ι merosa sit multitudo, prae· .
clara indoles, nec rara nobilitas, nostro muneri nostraeque apud
alios existimationi facere satis non videmur, si tot pueris nostrae
fidei commissis, tamquam nutrices, non omnia optime mansa, vt
aiunt, in os inseramus, ne exiguo cum progressu in scholis no·-
stris consenescant. ·P0rr<‘> nec leue pondus et calcar ad studia
nostra bene componenda accedere debet ex eo, quod res nostrae
quotidie in promptu atque in oculis omnium sunt, eorum etiam,
qui non optime videntur affecti. Horum vero iustam accusationem
effugere non valemus aliter, nisi, quod nonnullis benevolentiae
erga nos deest, id rerum bene gerendarum consilio atque in-
dustria compensemus, cum praesertim non pauci sint, qui in hac
literaria palaestra, cum a nostris vinci non aequissime ferant,
non parum res quidem suas promouere, nostras autem obscurare
nitantur. Iam nihil attinet multa verba facere de animorum
consensione, quam grauissime nostrae commendant Constitutiones,
in ijs praesertim, quae publice geruntur, aut docentur: huic vero
consensioni nondum satis potuit esse consultum: cum enim nullus
ordo, forma nulla communis adhuc praescripta esset, licere sibi quis-
que existimavit et sentire quae vellet, et quae sentiebat, alijs tradere
ea methodo, quam maxime probabat, ut aliquando non minus
nostri inter se, quam ab externis dissentirent. Illud etiam vltimo
ac praecipuo loco cauendum videbatur, ne rerum nouarum stu-

dium, quod aliquando in nonnullis apparet, in Ι aliquod dis· . .

crimen nostram adducat existimationem, idque hac aetate, quae,
cum plus nimio abundet haeresibus, matura potius indiget soli-
ditate, quam parum tuta subtilitate doctorum. Atque hi doctri-
nae tanquam scopuli licet sapienter declinari possint a vete-
ranis professoribus, consulendum tamen fuit etiam tironibus, quos

