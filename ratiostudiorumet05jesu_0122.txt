p. 135.

ι. ΡΝ

106 Ratio studiorum et institutiones scholasticae Societatis Jesu ΙΙ

concertatione eliciat, declaretque ad audientium vtilitatem doc-
trinam, quae tenenda sit.“ Accidit enim non raro Vltro citroque
ita rem agitari, vt auditorum praestringatur et confundatur
attentio, ideoque sine fructu recedant. Quocirca odisse solent
disputationem, vt inutilem et non nisi confusis clamoribus per-
strepentem, ad quam opinionem abolendam studeat Praeceptor
aliquid bonae docltrinae semper afferre: quin et aliqua ex pro-
lixis lectionibus resecare, vt ea in diem disputationis reseruet,
digna etiam, quae sedulus auditor obseruet inter disputandum,
et deinde breviter referat in libellum, si velit. Septimo illud
Praeceptor cogitet, disputationis diem non minus quam lectionis
laboriosum sibi futurum esse: Quare ad otium et quietem non
se comparet, sed ad laborem, eoque maiorem, quo difficilius est
duas horas, quam Vnam tenere auditorem, et quidem nihil
scribentem, nec putantem id sua multum interesse. Quod si
langueat Praeceptor, et res progredi sinat vt possunt, quid
mirum, si segnitia quadam ac taedio tota Classis obtorpeat?
Curet itaque primum, vt publice non disputent, nisi doctiores,
caeteri raro prodeant in publicum, neque vero tunc, nisi prius
ita instructi a Praeceptore, vt eo loco non putentur indigni.
Deinde in priuatis praesertim disputationibus, quae frigere plus
solent quam communes, sic disputantibus assistat, vt ipse videatur
esse, qui in vtroque concertatore concertet: collaudet, si quid
boni afferatur3 attendere omnes iubeat, cum insignis aliqua diffi-
cultas proposita est: suggerat subinde breue aliquid, quo vel
fulciat respondentem, vel argumentantem dirigat: aberrantes
reuocet in formam: exprobret etiam nondum intellectam rem
aliquam, quam ipse toties inculcauerit: neque diu taceat, neque
semper loquatur, vt ipsi etiam discipuli promant quod sciunt3
ipse vero, quod promptum fuerit, emendet, aut expoliat3 et post

‚. aliquam concertationem, inidicta omnibus attentione rem totam

breuiter explanet, nec patiatur vel argumentum pene solutum
longius vrgeri, Vel responsionem non bene constantem diu
sustineri: contra vero non dissimulet difficultates, sed dispu-
tantem progredi iubeat, donec vim obtinet argumentum. Oc-
tauo innitent se inuicem Professores, diuersarum licet facultatum,
ad priuatas etiam disputationes, saltem per horam aliquam, quo
magis concertatio feruescat congressu Praeceptorum: eandem ob
causam inuitentur ad easdem nonnulli etiam, qui in nostris
Academijs Doctoratum consecuti sunt, vel suorum studiorum

