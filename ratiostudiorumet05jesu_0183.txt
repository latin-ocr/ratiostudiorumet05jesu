R. st. 1586. Exercitationes lat. et graec. 167

earum postea Vsum atque imitationem exigat in scribendo. Postre-
mo verba auctoris, quemadmodum initio, rursus interpretetur: et,
si opus fuerit, etiam tertio et quarto.

Porro seuere pueris interdicatur, vt ne vnam quidem literam
scribant, nisi iussi. Ea vero, quae scribenda pueris dictantur,
intra tempus explicationi definitum absoluantur, ne sit necesse
scribendi causa tempus interpretationis prorogare. Fit enim inter-
dum, vt magno cum labore, iactura temporis nulloque studiorum
vsu res neque prudentissime excogitatas, neque diligentissime dis-
positas, persaepe etiam leues, protritae et male coagmentataS, non
raro etiam vitiosas, turpi chirographo mendisque et erroribus re-
ferto pro pretiosis rebus pueri literis mandent ac sedulo studeant
conseruare. Pauca igitur et quidem lectissima quaeque dictentur.

Caueant praeceptores, ne paedagogi¹ pueris domi lectiones
alias praelegant, sed repetant duntaxat auditas in scholis, ne bonae
interpretationiS, quam in scholis didicere, domi iacturam faciant.

3. Habitae praelectionis rationem a pueris statim Magister
exigat curetque ea prorsus in repetendo seruari, quae ipse serua-
uerat praelegendo. Expedit tamen non ab vno totam repeti le-
ctionem, vt l quotidie exerceantur quam plurimi, nec eos Praeceptor
interroget ordine, quo consident, sed praetereat, quos velit, quo
reddantur attentiores. Et primum quidem repetere iubeat proue—
ctiores: deinde rudiores aut etiam segniores, qui crebrius interro-
gandi videntur, quo acrius exstimulentur. „Nec solum, inquiunt
Constutiones, Part. 4. Cap. 13„ repetitiones vltimae lectionis fieri
oportebit, verum et Hebdomadae die Sabbato et longioris temporis,
prout expedire iudicabitur.“ — Expedire autem videtur, vt, post-
quam Praeceptor vnum aliquem librum seu magnam aliquam li-
bri partem exposuerit, ad eius repetitionem pueros paratos esse
iubeat in certum diem, non quod omnia penitus repetenda sint,
sed capita quaedam, de quibus illos interrogandos esse duxerit.

In ijs repetitionibus non solum curet Praeceptor, vt reddant
pueri fideliter quae ipse tradiderat, sed vt pronuntient etiam
tum clara voce, quae et attentionem et silentium facere solet, tum
quam maxime emendate, exprimantque‚ quantum satis est, ea
verba seu literaS, in quibus enucleate proferendis puerilis lingua
laborare consueuit. Ea quoque de causa autoris contextum, quem
Praeceptor expositurus est, ab auditorum aliquo clare ae distinete

¹ Hofmeister.

p. 244,

