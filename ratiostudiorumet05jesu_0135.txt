R. st. 1586. Casus Conscientiae. 119

 

mant, sed Casibus conscientiae discendis dent operam, sintque
semper aliqui ex Nostris, qui huic studio diligenter incumbant,
vt Societas copiam habere possit operariorum, qui confessionibus
audiendis sint 11101161(ι

Et Reg. 57: „In singulis, inquit, Domibus, et Collegijs
aliquem constituat, qui in Casibus conscientiae bene versatus sit,
vt difficultatibus domi et foris occurrentibus satisfacere possit.“

Nec immerito tot modis ac vijs Societati commendatur haec
scientia Casuum, cum non solum Confessarijs nostris, sed etiam
Concionatoribus, Rectoribus, Professoribus, omnibus tandem, qui
in aliquo iuuandi proximos ministerio occupantur, necessaria sit,
idque pene quotidie, cum nihil frequentius his Casibus in vsum
veniat: tanto vero magis curandum est, vt huiusmodi studium
bene constituatur ac vigeat, quod plures Nostrorum 111110 facultati,
quam altioribus apti sint: et ex eo citius operarij in vineam Do-
mini prodeant: praeterquam quod externis clericis et animarum
curam suscepturis nihil est vtilius. Ad eam vero scientiam, quan-
tum satis est, promouendam conferre Videntur haec fere.

1. Optandum est, vt in primarijs saltem Collegijs duo sint
Casuum conscientiae Professores, 61 eiusmodi quidem, qui Theo-
logos Professores 1010 fere onere huius facultatis leuare possint,
011111 11116 grauiores aliae incumbant disputationeS, quibus aegre
faciunt satis propter angustiam temporis quadriennalis. Quare
Theologiae AuditoreS, cum hanc facultatem Casuum ex Professo-
ribus Theologiae haurire non possint, debent regulariter vnam
quotidie lectionem Casuum audire vno biennio, praeter Vltramon-
tanos Scholasticos, qui Romae vacant Controuersijs.

2. Duo lectores Casuum ita materias omnes sibi partiantur,
vt biennio explicent Sacramenta, Censuras, Status hominum,
Praecepta Decalogi et Ecclesiae. Et quoniam eorum omnis labor
spectat ad Parochum, seu Confessarium instituendum, ex ijs ma·
terijs non solum resecent difficiliora, sed ea quoque, quorum in-
frequens est vsus in Confessionibus. Itaque vel nihil, vel pauca
quaedam et vtiliora Confessarijs attingenda sunt De Interdicto,
De Suspensione, De Depositione et De Degradatione, De Sacramen-
tis Confirmationis, Ordinis, Extremae Vnctionis et Eucharistiae,
De Magia, De Emphyteusi, De Haeresi et Schismate, De Statu
Regum et Principum, De Bello, De Processu Inquisitorum et aliis
id genus, quae omittenda vel percurrenda sunt, quo locus amplior
fiat reliquis utilioribus exponendis.

p. 160.

