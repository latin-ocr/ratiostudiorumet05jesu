R. st. 1586. Stud. Hum. Semin. philol. 147

 

Separandane sint Humaniorum
et superiorum facultatum seminaria.

Cap. I.

An expediat Nostrorum studiosorum Seminaria, quae propria
singulis Prouincijs esse debent, ita separari, vt in aliquo Collegio
floreant studia Humanitatis, in alio vero Philosophiae et Theo-
logiae, merito dubitatur. Videretur admodum quidem Vtilis haec
separatio, tum quia ex multitudine non parua confusio: tum quia,
qui Grammaticae et Humanitati vacant, vilescunt coram Philo-
sophis et Theologis, quorum splendore ita opprimuntur, vt paene
contemni videantur: tum quia, si in alteram partem propendeat
fauor Superiorum, alteram plane iacere oportebit. Neque vero ius
aequale seruari potest, cum Superioribus facultatibus plus debe-
atur: et si posset, fauor ille diuisus neutram partem, vt par est,
foueret: tum quia non pauci aegre ferunt se posthaberi alijs, quos
vident quotidie ad Philosophiam promoueri, se vero ad inferiora
deijci: tum quja Collegium vnum vix duplicati sumptus onera
sustinere potest. Tandem Constitutiones in hanc separationem
propendent Part. 4. cap. 7. B. Contra vero huiusmodi separatio
non multum vtilitatis pollicetur: tum quia insignes Huhnaniorum
literarum Doctores in primario Collegio oportet esse, in quo
Philosophia et Theologia vigent. Quodsi Nostri, qui ad literas
humaniores praecipue instituuntur, amandentur in aliud Collegium,
priuabimus Nostros auditores illustribus magistris, et illustres
Magistros Nostris auditoribus: tum quia ipsa multitudo Scho-
lasticorum et Scholarum varietas splendorem et feruorem studijs
afferre solent non modicum: tum quia mutuo se iuuant ac fouent
vtraque studia. Nam in suarum disputationum praefationibus
indigent Philosophi ac Theologi Humanistis, quorum etiam ver-
sibus, et orationibus recreantur interdum. Humanistae quoque
in obscuro iacerent, nisi suarum exercitationum testes, specta-
tores, approbatores haberent Philosophos et Theologos. Tum quia
aliquot Academiae certas habent fundationes pro vtrisque studijs,
vt seiungi non possint. Forte res ista magnae deliberationis non
indiget. Nam Collegiorum quaedam primaria sunt atque insignia,
Vt Romanum et similiaÍ¾ et horum amplitudo exigit omnium

10*

p. 209.

