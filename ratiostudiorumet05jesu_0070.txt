54 Ratio studiorum et institutiones scholasticae Societatis Jesu II

efficientia, libertate, infinitate, alijsque id genus demonstrandis
statuuntur. Horum namque demonstratio licet ad Philosophum
quoque pertineat, quia tamen id raro facit exclusus angustia
temporie, et Theologus eam partem iandiu sibi vendicauit, vt
idoneam in primis ad expugnandos Atheismos, qui inter haereti-
cos et quosdam plus nimio Philosophos non parum nunc debac-
chantur, operae pretium fuit imponere Theologo, vt ea demon-
strari posse non abneget, idque praestare nitatur, cum praesertim
Nostros esse oporteat absimiles ijs, qui sibi sapientes et peracuti

. ‚tum denique Videntur, cum, Ι quae de Deo cognoscimus, obscura

esse omnia, nuda Fide niti, inexplorata sensibus et ingenijs,
delitescere, disputauerint, euersis etiam rationibus egregijS, quibus
ea probantur a caeteris Qui tamen cum sua quaedam demon-
strare se iactant, nihil excogitare solent firmius alienis rationi-
bus, quas labefactauerant3 porro sicut temerariae vanitatis est
demonstrationes polliceri in ijs etiam, quae nec oculus vidit, nec
auris audiuit, nec in cor hominis ascenderunt, sed annuntiata
sunt nobis tantum Spiritu Sancto misso de coelo: ita rudis atque
hebetis ingenij est videre non posse clarissimam lucem ac subti-
litatem argumentorum, quibus multa de Deo constans Theologo-
rum schola demonstrat.

„Aliae iuxta S. Thomae mentem definitae; quae
tamen ab eo discrepant.“] — Aliqua sane hic definita seu
libera sunt, quae a S. Thoma dissentiunt, prout ab aliquot anti-
quioribus Thomistis exponitur. At ex verbis S. Thomae id plane
non constat, quod et recentiores Thomistae, qui in clarissimis
nunc docent Academijs, obseruarunt ac propterea recedunt a prio-
ribus non raro et laudabili sane consilio: animaduertunt enim,
saepe S. Thomam tam commode trahi posse ad antiquiorum ex-
positiones, quas vt singulares sententias oppugnarunt plurimi,
quam ad contrarias, quas plerique omnes vel olim, vel nunc
amplectuntur, ij etiam, qui controuersias cum Haereticis dispu-
tant, arbitrati commodius res aliquas Fidei posse defendi funda-

. ..mentis alijs, quam sint ea, quae priores Thomistae tribuerunt Ι

S. Thomae. Itaque neoterici Thomistae fessi disputationibUS, cum
salua S. Thomae autoritate possint vel oum reliquis Theologis, si
quando longe probabilius hi loquuti videntur, conuenire vel res
aliquas Fidei reddere faciliores ad intelligendum, noluerunt se
veterum interpretationibus semper astringere3 id quod et hac in
formula seruatum est, vt (quod optimum est) nostris congruen-

