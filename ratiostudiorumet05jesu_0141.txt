R. st. 1586. Lingua Hebraea. Studium philos. 125

oportet illam mediocri saltem audientium numero sustentare et
nonnullos alere atque ita instituere, vt illam postea docere possint,
quorum iam magna penuria laboramus: non videntur itaque vlli
eximendi ab hac lectione, nam etiamsi nonnulli in principio auersi
sint, contingit tamen interdum, vt post aliquem eius linguae gustum
erga eam bene afficiantur. Quin etiam expedit aliquos ad eam vel
aptiores Vel propensiores designare, qui etiam Ι quarto anno in
huius linguae studio perseuerent, saltem priuata ad id Academia
instituta, Vt ex ijs postea seligi possint qui illam publice profi-
teantur. In eadem Academia tradi etiam deberet aliqua intro-
ductio ad Rabinos intelligendos.

3. Bimestri circiter spatio Grammaticae Institutiones absol-
uantur: quo in genere Patris Bellarminij quam Clenardi Gram-
matica commodior videtur, quanquam et illam autor aliquanto
magis locupletare atque explanare deberet.

De studio Philosophiae.

Philosophiae cursus triennio absoluendus est iuxta Consti-
tutiones Part. 4. Cap. 15. num. 2. [d tamen non seruatur Conim-
bricae, ubi ex fundatione Academiae, quae ex Regia autoritate de—
pendet, post triennium audiunt etiam Philosophi dimidio circiter
anno lectionem vnam Philosophiae pomeridianam: id quod disci-
pulis non parum confert, nam eo semestri tempore ad publicum
examen et gradum quotidie excercentur a Praeceptore3 alioquin
non sine nostro dedecore examini exponerentur. Hanc vero exer-
citationem Vix frequentarent, nisi alicuius lectionis tamquam
pabulo allicerentur: Nostri Vero eo semestri spatio vacant repiti-
tioni, quam ibidem praescribunt Constitutiones: et quia tunc
habetur lectio vna, quae ipsis prodesse potest, illam etiam audiunt,
cum praesertim Constitutiones, dum dicunt: „Ad Philosophiam mi-
nus quam trium annorum spatio satis non erit“, non tam cauent,
ne plus triennio audiatur, quam ne minus. Reliquo autem se-
mestri vel parant se ad literas humaniores et Grammaticam, si
eas anno sequenti docturi sunt, vel Theologiam incipiunt audire:
tametsi non incommode fieret, si exercitatio illa Philosophica

p. lTO.

μ. 171.

