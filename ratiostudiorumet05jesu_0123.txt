R. st. 1586. De opinionum delectu. 107

 

 

curriculum confecerunt: siquid denique aliud vspiam est in vsu,
quo disputationes reddi solent celebrioreS, id sedulo retineatur.

De Opinionum Delectu‚
censura, retractatione.

Caput VII.

In opinionibus a Societate constitutis non est satis Doctorem
referre sententias multas, et de suo nihil apponere, sed defendat
opinionem praescriptam, vel relinquat quaestionem, vel differat,
donec melius cogitet3 sicut vero boni Doctoris est opiniones
seligere tutiores ac magis receptas: ita ad Superiorum pertinet
Vigilantiam curare, ne quid in eo genere peccetur, et si quid
peccatum fuerit, emendare.

2. Ad obseruandum vero, quae Professores minus caute
doceant aut loquantur in ScholiS, haec fere conducere videntur.
Primo Praefectus illos audiat aliquando: nec rarius, quam semel
decimoquinto quoque die quamlibet classem superiorem superior
Praefectus, inferiorem inuisat inferior: legat interdum commen-
tarios a discipulis exceptos. Duos etiam tresve auditores ex
Nostris non minus fidos, quam ingeniosos frequenter roget, quid
in ista, quid in illa quaestione sentiat praeceptor, tamquam aliud
agens, nihil laesa, quantum fieri poterit, Doctoris existimatione.
Id quod aliquanto diligentius praestandum est, cum Doctor
aliquis in materijs lubricis versatur, vel in quibus praescriptae
jam sunt Ι opiniones. Secundo si quid animaduersione dignum
obseruatum delatumve sit,i examinent Rector et Praefectus scripta
duorum vel trium. Interrogentur etiam duo tresve secreto, et
cauendum, ne quid calumniae subsit, id enim impunitum esse
non debet, ad terrorem aliorum. Tertio ubi de re constiterit,
Rector Praeceptorem admoneat suauiter, et, si quid periculosum
fuerit, retractet continuo: secus amoueatur: sin res non adeo
clara sit, expectet occasionem aliquam, qua dicat illud sibi ali-
quando placuisse, nunc autem minime. Quarto in ijs, quae
tenenda non sunt, quia prohibita a Patre Generali, moneatur
etiam, vt retractet per occasionem: in grauibus autem etiam
compellatur3 secus agatur vt cum inobediente. Pro grauibus

p. 137.

p. 138.

