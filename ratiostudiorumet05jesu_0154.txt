p 193.

138 Ratio studiorum et institutiones scholasticae Societatis Jesu 11

 

secundum Doctorem aliquem externum, tertium aut aliquem
Theologiae studiosum non mediocris ingenij, aut etiam aliquem
ex Defendentis condiscipulis, egregium tamen; cum enim bene per-
calleat fundamenta doctrinae Praeceptoris sui, acrius vrgebit, et
inter ipsos condiscipulos vehementior aemulatio non parum auget
atque excitat ardorem disputationis. Et quoniam horum actus
oportet esse celebriores, interesse compellantur non solum Philo-
sophi omnes, tam auditores quam ProfessoreS, sed etiam Theolo-
giae studiosi, vt refricent memoriam rerum praeteritarum, et
frequentiorem efficiant conuentum: intersint etiam Professores
Theologiae, et omnes quidem, cum actus aliquis caeteris est ma-
gnificentior: in alijs vero alternatim, vt duo fere nunquam desint,
qui laudando, instando, interrogando aliaque huiusmodi praestando
alacriorem ac solenniorem reddant disputationem.

18. Caueant Philosophi, ne amplificent quae percurrenda
sunt, vel res difficiliores ac praecipuas perstringant, vel quaestiones
alio transponant, quam 1 oportet. — Itaque in Prolegomenis Logicae
disputent tantum, An sit scientia, et de quo subiecto: tum pauca
de Secundis intentionibus. Disputationes Vniuersalium differant
in Metaphysicam, contenti tironibus tradere earum disputationum
breues definitiones sub interrogandi dubitandique charactere. De
Praedicamentis etiam faciliora quaedam, quae fere attinguntur ab
Aristotele, explicent, caetera Metaphysico relinquant. Librum
secundum Periher.¹ et ambos libros Priorum2, praeter primi prima
capita 8 vel 9, compendio percurrant: exponant tamen quae-
stiones illis propriaS, breuissime Vero eam, quae est de Contingen-
tibus, et nihil in ea de Libero arbitrio. Topicorum quoque,
praeter primum forte et secundum librum, et Elenchorum textus
praetereundus est: Loci tamen et fallaciae in commodiorem quendam
ordinem redigantur, ne a Logicis ignorentur. In octo libris Phy-
sicorum compendio tradantur textus librorum sexti et septimi, etiam
primi in ea parte, quae est de Antiquorum opinionibus. In octauo
libro Physicorum nihil disseratur de numero Intelligentiarum, nec
de infinita virtute et libertate primi Motoris, sed haec in Meta-
physicis disputentur, et quidem solum de mente Aristotelis: nam.
secundum veritatem simpliciter pertinent ad Theologum, cui etiam
relinquatur tota quaestio De concursu Dei cum secundis causis,
eum tamen Philosophi supponant. Textus Secundi, Tertij‚ Quarti

¹ Περὶ ἑρμηνείας.

² Ἀναλυτικὰ πρότερα.

