R. st. 1586. Humanitatis magistri. 151

radices in Philosophorum speculationibus. Quinto Grammaticae
studia alacritatem quandam iuuenilem desiderant, et nisi a pene
pueris decurrantur, non possunt vberiores fructus a grandioribus
expectari: si quid vero iunioribus deest autoritatis, aut vsuperi-
tiae, facile est suppleri a Praefecto, qui Grammaticae classibus
sedulo assistit. Sexto est etiam hoc probationis genUS, vt, prius-
quam tanto labore et sumptu Societatis nostrae fiant Philosophi,
aliquid vtilitatis incipiant afferre et periculum sui facere in nostris
ministerijs: magis vero docendo quam discendo agnoscitur, quid
quisque praestare possit. Et si ante Philosophiam graue alicui vide-
retur ad docendam Grammaticam descendere, fiet post Philoso-
phiam fortassis contumacior, quod Philosophus iam non magnopere

Videatur nostra opera indigere, cum eo sit Ι prouectus, vt sibi 2 ,

ipsi satis esse possit. Septimo peracto Philosophiae cursu solent
non pauci sibi praestituere vitae quendam statum, ad quem se
magis esse idoneos vel propensos intelligunt. Itaque ita cogi-
tationes suas et studia omnia moderantur, vt exigere arbitrantur
praeiudicatum illum statum: ex quo fit, vt eorum animus pro-
prijs quibusdam rationibus et consilijs praeoccupatus minus
quiete ac libere ad progressus in re Grammatica tam suos, quam
suorum puerorum possit aduerti aut intendi. Id vero ante Phi-
losophiam vix accidit. Quare se totos exponunt aut componunt
ad Superioris arbitratum. Tandem Pater Annibal Codretus in
literis humanioribus egregie versatus scripsit e Gallia, enitendum
esse magnopere, vt, qui Grainmaticam docturi sunt, nihil Phi-
losophiae antea degustauerint: illa enim sic solet animus absor-
beri, sic plures in partes mens distrahi, sic sermo latinus inqui-
nari, vt vix vnquam postea soleant Nostri egregium aliquid
praestare in litteris humanioribus. Constitutiones etiam 4. Part.
cap. 9. ἓ. 2. dum statuunt, ordinarie non esse Nostros e Collegio,
in quo didicere Philosophiam, educendos, antequam Theologiae
dent operam, non obscure significant, Philosophiae et Theologiae
cursus esse continuandos, et propterea Grammaticam docendi tempus
non Philosophiam inter et Theologiam interponendum, sed Philo-
sophiae potius praemittendum. Id quod etiam constitutum fuit in
Prouinciali Congregatione Rolmana Anno 1575. cap. 23. Quare
praeter Rhetoricae Scholam, quae Philosopho Doctore videtur in-
digere propter maximam huius facultatis cum Dialectica cogna-
tionem, et adhuc praeter Humanitatis classem in primarijs Collegijs,
scholis caeteris praeficiendi videntur nondum Philosophi, nisi aetatis

p. 217.

