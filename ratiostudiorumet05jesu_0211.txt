k

R. st. 1586. Classis, Hum. 195

seruationem linguae Latinae, imitationem, locutionum Vsum varie-
tatemque pertinet, in ijs se totum Magister effundat: leuiora,
et quae verisimile est auditores in inferioribus classibus didicisse,
ita praetereat, vt ea tamen non sit alienum innuere, praesertim
si id vtile esse intelligat auditoribus.

Possent aliquandiu aliquae epistolae Plinii exponi, vt ad
eius imitationem aliquid suo Marte conscribere adolescentes assu-
escant: cuius etiam rei gratia non ab re fuerit nonnullas incertis
diebus Ciceronis epistolas percurrere potius, quam interpretari.

Vltima semihora.

Haec nulla in re vtilius collocari posse videtur, quam in

Historico quopiam exponendo: tum quia caeteris, Ι quae ad hanc ,ε ,.

classem spectant, locus satis amplus erit scholis pomeridianis:
tum quia auditores nostri nimis rudes sunt antiquitatis, ex qua
et viuendi et scribendi exempla egregia desumi possunt: tum quia,
si Poeta et Historicus alternatim praelegatur, totos sex menses
Poetis carebit ea classis, quae Poeticae maxime dicata est: contra
si Poetae quotidiana praelectio habeatur, copiosam pueris afferet *
poeticae inuentionis et locutionis supellectilem. Neque vero hi-
storici explicatio Praeceptori futura est nimis onerosa: nam histo-
riae stylus planior ac lucidior est, vt magno non indigeat studio, et
satis fuerit explicare rem gestam, prout ab autore narratur, vt
non sit opus alios etiam consulere scriptores, licet de eodem ar-
gumento scripserint. Ipsa etiam historici explicatio facilis esse
debet, vt, autoris sententia proposita, eius verba leuiter attingan-
tur, et ea tantum, quae plusculum habent obscuritatis. Quo sane
modo multa breui percurri possunt, et minus quam semihorula,
vt aliquid temporis supersit non ad omnia quidem, sed ad prae-
cipua quaedam repetenda. Historici vero, qui in hac classe viden-
tur exponendi, sunt Caesar, Salustius, Q. Curtius, Iustinus, Cor-
nelius Tacitus, aliquid Liuij.

Alternatio vero pomeridiana Poetae et Historici permitti
posset primis duobus circiter anni mensibus, quibus antemeridiana
semihora Vltima exponendae accuratius Prosodiae tribuenda est.

Hora prima pomeridiana.

Recitetur alternatim vel poeta, vel praecepta Grammaticae:
Thema dictetur, et inchoetur Poetae praelectio, quae aliquantulum
producatur vltra primam horam.

13*

p. 293.

