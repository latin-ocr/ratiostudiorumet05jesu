R. st. 1586. Adjumenta studiorum. 175

 

 

rorum. Quocirca singuli Nostrorum, qui Humanioribus literis
vacant, Dominico quoque die aliquid carminum affigant in Refe-
ctorii vestibulo locoue alic, si aptior sit: quod in Renouatione
votorum caeterisque solennitatibus multo celebrius ac plenius
praestandum est, idque a Philosophis etiam et TheologiS, ne
Poeticen dediscant: longe vero copiosissime, cum studiorum ce-
lebratur instauratio. Caeterum in ijs nihil fere interponatur
(nisi cum celebritas aliqua multiplici varietate linguarum coho-
nestanda videretur) vulgari sermone conscriptum, non enim id
agunt Nostri in scholis, vt vernaculam linguam condiscant,
sed Latinam vel Graecam vel Hebraeam. Ex his itaque linguis
tantum scribenda sunt quae legenda alijs exponuntur, Ea vero
exornentur nonnunquam aliqua pictura, quae Emblemati vel
Aenigmati proposito respondeat: neque versibus solum implendi
parietes, sed admiscendum etiam aliquid prosae breuioris, cuius
et Vsus frequentior est, et inuentio grauior, et dictio nihilo minus
laboriosa; cuius generis esse possent Epitaphia sepulchrorum,
inscriptiones Clypeorum, Templorum, Hortorum, Theatrorum,
breuiores aliquae descriptiones Vrbis, Portus, Pugnae, vetus
Apophthegma cum eius expositione breuissima, aliqua cuiusquam
Diui res Ι gesta. Iam vero quaecunque siue versu siue soluta
oratione a Nostris publice affigenda sunt, Rector ea prodire in
publicum non patiatur, priusquam a duobus earum facultatum
valde peritis recognita fuerint: nec id muneris sibi vendicet
Praefectus, si contingat in hisce rebus non esse valde versatum,
alioquin existimationis iacturam, quam in hoc genere facimus
aliquando, maiorem in dies faciemus. Illud vero habendum est
doctrinae specimen non tam in rerum, quae publice exponuntur,
multitudine, quam in accuratiore quodam cultu positum esse.

Quocirca expedit quidem, vt in studiorum votorumque
instauratione et diebus aliis celebrioribus iubeantur omnes Poe-
ticum aliquid vel Oratorium scribere. At cum ad eorum, quae
scripta sunt, delectum venitur, pauca, quae legenda omnibus
praebeantur, seligenda sunt3 optima enim fere pauca sunt, et ex
ijs potius, quam ex numerosa quadam farragine bona de scholis
nostris opinio propagatur, praesertim si pauca illa manu quoque
librarij, vt par est, exornentur.

6. Nihil vero est, quod aeque iuuenum animos ad studiorum
labores inflammet atque diuisio praemiorum. Quare enixe
conandum est, vt quolibet anno semel cum minimum distribuan-

p. 258.

